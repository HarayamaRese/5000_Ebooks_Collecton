《柳如是集》查看《柳如是集》书评和最新更新以及相关书籍推荐请到《柳如是集》专题网址http://www.xiaoshuotxt.com/sanwen/473/ 
TXT小说天堂  http://www.xiaoshuotxt.com，最有文艺气息的文学网站，提供经典的文学名著、武侠小说、言情小说、人文社科类书籍在线阅读，所有TXT电子书手机免费下载阅读，我们提供给您的小说不求最多，但求最经典最完整



 柳如是诗拾遗

    依韵奉和二首

    春风習習转江城，人日于人倍有情。帖勝似能欺舞燕，妆花真欲坐流莺。

    银旙囡戴忻多福，金剪侬收喜罢兵。新月半轮灯乍穗，为君酹酒祝長庚。

    佛日初辉人日沉，彩旙清晓供珠林。地于劫外风光近，人在花前笑语深。

    洗罢新松看沁雪，行残旧药写来禽。香幻绣阁存常好，不唱卿家缓缓吟。

    附人日示内二首钱谦益

    梦华乐事满春城，今日凄凉故国情。花熸舊枝空帖燕，柳燔新火不藏莺。

    银幡头上冲愁阵，柏叶尊前放酒兵。凭仗闺中刀尺好，剪裁春色报先庚。

    灵辰不共劫灰沉，人日人情泥故林。黄口弄音娇语涩，绿窗停梵佛香深。

    图花却喜同心蒂，学鸟应师共命禽。梦向南枝每西笑，与君行坐数沉吟。

    横山杂作

    美人遥夜忙何方？应是当年蹭蹬乡。自爱文园能犊鼻，那愁世路有羊肠。

    徐看雀坠枝先坠，谁借桃僵李亦僵。只此时名皆足废，宁须万事折腰忙。

    題顧横波夫人墨兰图册

    兴来泼墨满吟笺，半是张颠半米颠。俗眼迷离浑不辨，嗤它持作画图看。

    其二

    暂向幽芳一寫真，笔花飛落墨痕新。總然冷淡难随俗，岩谷而今有幾人？

    其三

    读罢离骚酒一壶，残灯照影夜犹孤。看来如梦复如幻，未审此身得似无。

    其四

    眼界空华假复真，花花葉葉净无塵。千秋琴操犹馀调，半是骚人现化身。

    其五

    翻风解作前溪舞，泣露犹闻子夜歌。一片幽怀誰领略，托根无地奈渠何。

    其六

    不共青芝石上栽，旨容荆棘与莓苔。根苗净洗无尘土，好待东风送雨来。

    其七

    泣露啼烟三两枝，写来真作断肠辞。怀香老去凭谁惜，独抱奇姿只自知。

    其八

    闲评争说所南翁，向后人文半已空。莫讶豪偷花叶减，怕它笔墨恼春风。

    其九

    晚窗梦醒系相思，静对潇湘九畹姿。世眼大都看色相，枝头何不点燕支？

    其十

    懒踏长安九陌尘，独怜空谷十分春。豪端画破虚空界，想见临池妙入神。

    丙戌三月既望，偶检阅顾夫人所写墨兰一叶，清妍秀润，绰约有林下风，真堪什袭藏也。

    率题数绝，以识景仰。如是并跋。

    题画竹

    不肯开花不趁妍，萧萧影落砚池边。一枝片叶休轻看，曾住名山傲七贤。

    题画梅

    色也凄凉影也孤，墨痕浅晕一枝枯。千秋知己何人在，还赚师雄入梦无。

    题山水人物图册

    古彝词长先生为余作西泠采菊长卷，余临古八帧以报之。我闻居士柳如是。

    为得风骚趣，柴门迥不开。人从尘外見，诗向静中来。

    消息须微悟，推敲别有才。吟成谁解爱，幽径长莓苔。

    其二仿文氏画法，口溪涤砚并题

    攓云一径澹风漪，翠筱萧萧冷砚池。便仿宋书佥片瓦，官私不许怒蛙知。

    爱掬溪泉浣砚尘，溪花俱晕墨痕春。可知真砚何曾损，七客于中认主宾。

    其三偶阅赵大午画册，戏临其一于如是庵

    扁舟载得秋多少，荡过闲云又荡风。曾记荻花枫叶外，斜阳输我醉颜红。

    其四

    兩过空亭听乱流，无人渔钓鉴湖秋。晚风夕照闲水洗，口月依口上白头。

    其五

    凉散碧梧影，横琴每夕曛。静涵千涧水，坐送隔溪云。

    仙乐钧天梦，秋声落雁群。绮寮风细细，香沁藕丝裙。

    其六

    枣花帘额暝烟低，清绝疏寮见旧题。满径苔口人迹少，仙禽口过竹枝西。

    其七仿宋人设色法并题

    叶叶浓愁寸寸阴，碧云天末澹疏吟。年时忆听同峰雨，人与芭蕉一样心。

    其八唐口口寓花丛里听吹萧图，戏抚其意

    一重空翠一重烟，楼阁三层小洞天。才子最宜花眷属，仙人兮结月蝉娟。

    那无俊语酬春色，如此闻根亦破禅。谱要替修香要口，东风还要出大千。

    赋范司马嘉莲作

    风流不坠莫愁城，司马池台胜已并。只觉花莲连理好，尽缘人重合欢名。

    双凌芍药阶前艳，并照荚蓉幕里清。从此三生怀渌水，年年开发倍含情。

    金明池咏寒柳

    有怅寒潮，无情残照，正是萧萧南浦。

    更吹起，霜条孤影，还记得旧时飞絮。

    况晚来烟浪斜阳，见行客特地瘦腰如舞。

    总一种凄凉，十分憔悴，尚有燕台佳句。

    春日酿成秋日雨。念畴昔风流，暗伤如许。

    纵绕有、绕堤画舸，冷落尽，水云犹故，忆从前，一点东风，几隔着重帘，眉儿愁苦。

    约个梅魂，黄昏月淡，与伊深怜低语。

    垂杨碧

    空回首，筠管榴箋依舊。裂卻紫箫愁最陡，顛倒鸞釵久。

    羨殺枝頭豆蔻，悶殺風前楊柳，一夜金溝催葉走，細腰空自守。

    夜起(残句)

    初月不明庭户暗，流云重疊吐残星。

    寿陈徵君(残句)

    李卫学书称弟子，东方大隐号先生。

    题望海楼

    柳如是手书此联，旧为常州刘靖基先生所藏

    日毂行天沦左界，地机激水卷东溟。

    七言聯句

    淺深流水琴中聽，遠近青山畫里看。



 柳如是诗

    清明行

    春风晓帐樱桃飞，绣阁花骢丽晴绮。桃枝柳枝偏照人，碧水延娟玉为柱。

    朱兰人手不禁红，芳草纷甸自然紫。西泠窈窕双回鸾，蕙带如闻明月气。

    可怜玉鬢茱萸心，盈盈艳作芙蓉生。明霞自落风窠里，白蝶初含团扇情。

    丹球泣夜凉波曲，梦入莺围漾空渌。斯时红粉飘高枝，豆蔻香探花下续。

    青樓日暮心茫茫，柔丝折人黄金床。盘螭五燕情可寄，空有鸳鸯弃路旁。

    西泠

    西泠月照紫霞丛，杨柳丝多待好风。小苑有香皆冉冉，新花无梦不濛橡。

    金吹油壁朝来见，玉作灵衣夜半逢。一树红梨更惆怅，分明遮向画樱中。

    其二

    灯昏月底电伤神，马埒随风夜拂尘。杨柳已成初雁恨，桃花犹作未莺春。

    青驄点点馀芳草，红泪年年属旧人。金缕还能移凤吹，相思何异洛桥津。

    刘夫人移居金陵赋此奉寄

    钓鱼矶畔赁茅茨，负戴风流近可追。雒涘潘安居旧筑，荆州宋玉宅新移，

    门前一水如临镜，天外云山与画眉。桃叶渡头双桨在，清溪莫过小姑祠。

    小至日京口舟中

    首比飞蓬鬢有霜，香奁累月废丹黄。却怜镜里丛残影，还对尊前灯烛光。

    错引旧愁停语笑，探支新喜压悲伤。微生恰似添丝线，邀勒君恩并许长。

    冬日泛舟

    谁家乐府唱无愁，望断浮云西北楼。汉珮敢同神女赠，越歌聊感鄂君舟。

    春前柳欲窥青眼，雪里山应想白头。莫为卢家怨银汉，年年河水向东流。

    春日我闻室赋

    裁红晕碧泪漫漫，南国春来正薄寒。此去柳花如梦里，向来烟月是愁端。

    画堂消息何人晓，翠帐容颜独自看。珍重君家兰桂室，东风取决一凭阑。

    庚辰除夕守岁

    合尊饯岁羡辰良，绮席罗帷罨暑光。小院围炉如白昼，幽人隐几自焚香。

    萦窗急雪催残漏，照室华镫促艳妆。明日珠帘侵晓卷，鸳鸯罗列已成行。

    辛巳元日

    麇芜新叶报芬芳，彩凤和鸾戏紫房。已觉绮窗回淑气，还凭青镜绾流光。

    参差旅鬢从花妒，错莫春风为柳狂。料理香车并画檝，翻莺度燕信他忙。

    上元夜泊舟虎丘西溪小饮

    弦管声停笑语阗，清尊促席小阑前。已疑月避张灯夜，更似花输舞雪天。

    玉蕊禁春如我瘦，银缸当夕为君圓。新诗秾艳催桃李，行雨流风莫妒妍。

    鸳湖舟中送牧翁之新安

    梦里招招画舫催，鸳湖鸳翼若为开。此时对月虚琴水，何处看云过钓台。

    惜别已同莺久驻，衔知应有燕重来。只怜不得因风去，飘拂征衫比落梅。

    奉和陌上花

    陌上花开照版扉，鸳湖水涨绿波肥。班骓雪后迟迟去，油璧风前缓缓归。

    其二

    陌上花开一片飞，还留片片点郎衣。云山好处亭亭去，风月佳时缓缓归。

    其三

    陌上花开花信稀，楝花风暖颺罗衣。残花和梦垂垂谢，弱柳如人缓缓归。

    楔后五日浴汤池

    素女千年供奉汤，怕浮浑似踏春阳。可怜兰泽都无分。宋玉何繇赋薄装。

    其二

    浴罢汤泉粉汗香，还看被底浴鸳鸯。黟山可似骊山好，白五莲花解捧汤。

    其三

    睡眼朦胧试浴身，芳华竟体欲生春。怜君逼噀香溪水，兰气梅魂暗着人。

    其四

    旌心白水是前因，觑浴何曾许别人。煎得阑汤三百斛，与君携手祓征尘。

    中秋出游

    秋水春衫憺暮愁，船窗笑语近红楼。多情落日依兰棹，无借轻云傍彩舟。

    月幌歌阑寻麈尾，风床书乱觅搔头。五湖烟水长如此，愿逐鸥夷泛急流。

    其二

    素毖清尊迥不愁，拖楼云物似妆楼。夫君本自期安桨，贱妾宁辞学泛舟。

    烛下乌龙看拂枕，风前鹦鹉唤梳头。可怜明月将三五，度曲吹箫向碧流。

    咏睡蝶

    曲径疏篱米往游，沉沉罢舞枕枝头。香偷韩椽身犹困，魂绕庄周梦更幽。

    似饮花浆干日醉，却闲苔影一帘愁。东风无赖频吹醒，又趁狂蜂恼画楼。

    雨中游断桥

    野桥舟阁总通烟，香气虚无花影前。北浦因谁芳草后，西泠真有恨情边。

    看桃子夜论鹦鹉，折柳孤亭忆杜鹃。神女生涯应是梦，何妨风雨照蝉娟。

    赠若芷大家

    节比青陵孝白华，斋心况复事毘耶。丹铅点染从游戏，只似诸天偶散花。

    其二

    旃檀云气涌香台，莲漏初残贝叶开。丈室扫除容宝座，散花天女放应来。

    其三

    晕碧图黄谢物华，香灯禅板道人家。中庭只有寒梅树，邀得仙人萼绿华。

    其四

    鸥波亭向绛云开，沁雪虚庭绝点埃。墨竹数枝香一缕，小窗留迟仲姬来。

    于忠肃祠

    少保绝世人，功名寄辽廓。方其用兵时，战守何精确。

    意气吞龙荒，事业高云阁。坐见大驾回，左贤死绝幕。

    一朝天命移，穰苴谋始作。西市诵白云，风雷遂寂莫。

    异议岂不知，历数公所学。伤哉感殊遇，因此犯锋鍔。

    至今二百年，精灵在丘壑。我来西湖滨，檐霤更萧索。

    荒草鸣蟪蛄，青天横鹙鹗。松柏暗丘隴，枯桑喧鸟雀。洒泪空夕阳，英风竟安托。

    西泠

    年年红泪染台溪，春水东风折柳齐。明月乍移新叶冷，啼痕只在子规西。

    其二

    愁看芳草映渔矶，紫燕翻翻湿翠衣。寂寞齐风香不起，残红应化雨丝飞。



 戊寅草序

    余览诗上自汉魏，放乎六季，下猎三唐。其间铭烟萝土之奇，湖雁芙蓉之藻，固已人人殊，而其翼虚以造景，缘情以趋质，则未尝不叹神明之均也。故读之篇，与之咏，是致莫长于鲍谢矣。现之作，是情莫深于陈思矣。至巉巗骏发，波动云委，有君父之思，具黯怨之志，是文莫盛于杜矣。后之作者，或短于言情之绮靡，或浅于咏物之窅昧，惟其惑于形似也。故外易而内伤，惟其务于侈靡也。故貌丽而神竭，此无论唐山班蔡之所不逮，即河朔汉南之才，雕思而多蒙密之失，深谋而益拟议之病，亦罕有兼者焉。故有嫒远之略，而失在于整栗，此其流逸之患矣。有割曳之姿，而失在于壮溟，此其轻脱之患矣。夫言必诡以肆，气必傲以骋，文必奔腾而涌浏，义必澄泓而取寂，此皆非其至也。然可语于学士大夫之作，不可论于闺襟之什焉。乃今柳子之诗，抑何其凌清而瞷远，宏达而微恣与？夫柳子非有雄妙窅丽之观，修灵浩荡之事，可以发其超旷冥搜之好者也。其所见不过草木之华，眺望亦不出百里之内，若鱼鸟之冲照，驳霞之明瑟，严花肃月之绣染，与夫凌波盘涡，轻岚昼日，蒹葭菰米，冻浦岩庵烟火之袅袅，此则柳子居山之所得者耳。然余读其诸诗，远而惻荣枯之变，悼萧壮之势，则有曼衍漓槭之思，细而饰情于潴者蜿者，林木之芜荡，山雪之脩阻，则有寒澹高凉之趣，大都备沉雄之致，进乎华骋之作者焉。盖余自髫年，即好作诗。其所见于天下之变亦多矣。要皆屑屑，未必有远旨也。至若北地创其室，济南诸君子入其奥，温雅之义盛，而入神之制始作，然未有放情暄妍，即房帷亦能之矣。迨至我地，人不逾数家，而作者或取要眇，柳广遂一起青琐之中，不谋而与我辈之诗竟深有合者，是岂非难哉？是岂非难哉？因足而欲以水竹之渺濛，庭阶之荟翳，遂可以伏匿其声援，而震怵其意气，此实非矣。庶几石林淙舍之寂，桂栋药房之艳，天姥玉女、海上诸神山之侈以巨，使柳子游而不出焉者可也。夫灵矫绝世之人，非有以束之，固不可。笱天下有以束之，亦非处子最高之致也。则意者挟沧溟之奇，而坚孤栖之气乎？夫道之不兼，斯遇之不两得者也。故舍飚驰而就淡漠，亦取其善者而已。使繇是焉，寰中之趣，其亦可眇然而不睹也夫。陈子龙題



 戊寅草之拟古诗十九首

    行行重行行

    浩歌发渌水，媚风激青帷。宿昔承眄睞，志意共绮摩。

    岂期有离别，送君春水湄。芳素长自守，远迈竟何之。

    桐花最哀怨，碧柰空参差。思君漳台北，台流吹易长。

    灿烂云中锦，上著双鸳鸯。黄鹄飞已去，鲤鱼何时将？

    青青河畔草

    飚飚华馆风，凫凫玄岭草。习习翔绛晨，淫淫睹窅眇。

    翼翼众奇分，濖濖凌青照。羁望久难慰，星汉长飘飖。

    佳期安可寻，缀目成新眺。

    青青陵上柏

    邑邑云中鹄，幽幽草间虫。劣当得道步，恒坠荒思中。

    人生苦不乐，意气何难雄。走猎邺城下，射虎当秋风。

    芳园置樽酒，妙伎呈嘉容。记苏夹绮毂，琱道列芙蓉。

    宝袂逞飞辩，上客齐卧龙。金吾一何鄙，悲歌心不终。

    今日良晏会

    清晖何灵洁，嘉宾集兹辰。有心洞飞滞，玄华理所亲。

    妙唱不我见，柔翰情难申。驰目玩冥奇，扬蛾肆态神。

    流眄当佳丽，心期桐柏臻。偕我兰蕙姿，驱车玉虚滨。

    别此上五岳，朝列魏夫人。

    西北有高樓

    腾云冠高漳，绮吗疏层台。此日俦旷素，秀竞绝盈苔。

    隐隐东南轩，玉指弹何哀。鳞波障人意，叠起愁为开。

    坚持如断雾，游曳随飞埃。缥渺何足感，良会无新裁。

    罗襦未弃色，檀水未成灰。劲翮即以息，红颜何繇摧。

    涉江采美蓉

    单舟亦折艾，叠舸共采莲。枉抑莲渚上，折露诚迁延。

    风波何浩荡，姿素何清涓。美人来偏迟，使我心沉绵。

    皎皎明月光

    深林自微细，朗月出潺湲。鸂鶒照人白，湿雾横空山。

    明童拨水去，青女骑月还。皎皎被玉服，冶质秋云端。

    抒音自玄畅，岩桂何脩寒。霓旌虽暂住，凤驷难久安。

    瑶琴盘石上，泠泠清商弹。从此离尘纷，悠悠云中鸾。

    冉冉孤生竹

    逍遥感石腴，至神无常移。昔时缟带间，明月何陆离。

    迄今万馀里，不敢忘初时。双鷤自翔侧，单鹄长凄靡。

    火浣织成素，青绫暮还丝。念君惟一身，形影谁执持。

    暖暖九灵璈。浥浥沧景辞。上下台布涯，岂能无相思。

    庭中有佳树

    弱丧为杂役，罔瀁求五芝。硕真因诞德，结藻太玄侧。

    我欲赠夫子，馨香无可植。苟能一有心，何必芝可食。

    迢迢牵牛星

    众星负石濑，河鼓压嘉林。甃粉触荣衣，玄翎蔽天孙。

    千秋鬯幽期，万世共灵心。怆然河桥下，乐度丰影森。

    瞻盻良不远，寤寐神优淫。

    回车驾言迈

    瑟日浔已屑，幽澜谷中变。苍藤交晴木，泬漻盈顾眄。

    蛚蜻相斗飞，白芜满悲溅。朔风上断冥，浪云烛莽殿。

    美好会有时，金石何足恋。我行大漠中，凛凛风吹面。

    城东高且长

    潋滟月清向，照此珊瑚钩。琼户飞逸姿，电窗缀欢稠。

    沉沉行云态，窈窈扶桑洲。靃树筑瑶馆，耀雉涌玉楸。

    美人生南国，更自好金篌。纤杂如隐雷，回伏似波流。

    鬒裳闻内艳，鞮发度清眸。娛心自当逐，欢意良可求。

    大风蔽蘅杜，苗竹吹蜉蝣。保此松柏心，相与邯郸谋。

    驱车上东门

    我登北邙上，下望如蚁位。陇水匝树杪，乌鹊成夜魅。

    笙竽列长杨，丹旐空悦媚。朝见贵人入，暮见名上累。

    昔有苏仙人，千年一归视。华表化犹猢，铜人亦垂泪。

    感此巢神山，长松读丹秘。此事下我欺，药成非汝类。

    孺子何无谋，日夕甘寤寐。

    去者日以疏

    蜚狐窥我旁，潜蚊制我室。苟或非龙彪，良图亦须失。

    台馆易嵯峨，珠玉会萧瑟。岂无激昂志，忧心乃愈疾。

    但当恣邀游，顾眄垂清逸。

    人生不满百

    事大固不满，事小亦必抑。目履周暗彻，体弱尽遐特。

    此非顺饶乐，天命有时息。钟鼓何勿陈，蟋蟀鸣恻恻。

    愿言展生平，芳淑皆自得。

    凛凛岁云暮

    啼蛄暗龙脑，红脂隳兰衣。遐露沉鹢水，帘叶皆严飞。

    烛龙烂银筝，碎风触铜扉。斯时见君子，芳素如桐辉。

    蟠螭为我寝，香衱为我披。咽水断人意，绀黛微情帏。

    篻簩乱云发，骖驾泛清围。自来有霜露，不惜人芳菲。

    情来梦还止，炫炫忘音徽。偶闻天上曲，已怨双情违。

    孟冬寒气至

    雕甍方凄蹙，縟绣更沉戚。泣椒自愁粉，帖翠意难迪。

    旖旎非寒冬，玄灵何迫觌。客从远方来。贻我书的历。

    君心泻瑶树，妾意感花額。言言有深际，欢处殊不怿。

    长感故人心，故心犹可忆。

    客从远方来

    客来何所贻，贴我菖蒲石。菖蒲皆九节，石是珊瑚色。

    怀之生峄梦，灼灼同心臆。金闺自流耀，馨香难雕刻。

    持此歌白纻，逶迤鸾照日。

    明月何皎皎

    金膏弄明月，联风涓绿蘋。斯时欲渝乐，凄凄心久仍。

    戏鲔白怅望，秋麕何积澄。物候信难至，一往无骄矜。

    岂乏旧芳日，对此神不宁。



 戊寅草之遣怀等十九首

    遣怀

    瑟体近亦纵，所在幽雯生。感事类濛远，览志托诚宏。

    冷然通思愫，眇忽殊难更。物候变繁灼，遐浑仍就明。

    春月耿个发，流星没无精。玉形太曲折，绿帏鉴空盈。

    常恐世冶速，灵妙如烟轻。何以见滞质，令吾思不清。

    其二

    设想自堅确，百物曾不逾。冥激最感人，失玩徒须臾。

    上志豁素期。下志结根株。朱顏定无方，交袂光亦殊。

    罗词情四际，织意安能拘。皎皎东西岑，不言神先趋。

    紫兰荫飞盖，绛节焕华区，泛泛若愁思。愿子自无虞。

    晓仙谣

    龙堂夜转回天扉，风巢声隐麗簌低。锦轮日唱洞庭湿，虬幡虎节灵符飞。

    列钱绛滴艾蓉冠，桂殿黄支井壁尾。银河北道开层城，紫梢龙广州细小。

    海风下辨樱桃红，神魄未归仙雾濛。鲸鱼光颜吹不起，晓行万里陵阳宫。

    雷輧无数骜熳语，邪麟斗乘裂波去。一夜娇狞珮珠白，帐中烟浪更无迹。

    游龙潭精舍登樓作时大风和韵

    琢情青阁影迷空，画舫珠帘半避风。缥缈香消动鱼钥，玲珑枝短结甃红。

    同时蝶梦银河里，并浦鸾潮玉镜中。历乱愁思天外去，可怜容易等春蓬。

    白燕庵作

    乃我郡袁海叟之故趾，墓在其侧。

    茅堂虚动可容微，林景幽生知远翳。不似澄岩多种秫，空留五亩列庭葵。

    词人已著河栖室，此地常馀墓草悲。总是震家高卧处，山阳何必更题诗。

    西洲曲仿古作

    清潮下西洲，粲云去江北。金井鸦雏啼，薇帐莺儿色。

    夜半刻花水，遥见黄梅渡。渡时暗莫春，春梦播芳树。

    树下樱桃花，红玉氍毹遮。花发郎不至，妾向阿甄家。

    甄家近河陽，金缕芙蓉裳。芙蓉死芳色，叶老黃蜂碧。

    蜂飞紫荚残，琥珀沉娇烟。忆郎郎不至，烂熳思愁弦。

    一弦复一愁，望郎上层樓。樓高人断绝，却怨双鸾钩。

    鸾钩白如水，叠柳相参差。相思千万里，撩乱鬣松枝。

    鬣松共梧楸，历幕仍轻秋。秋风须缥缈，吹妾上西洲。

    伤歌

    翔禽首飘翳，白云寄贞私。岁月荡繁圃，风物遑棄时。

    揽衣薛高翮，义大难為持。沙棠亦已实，乌椑亦已侈，

    渌水在盛霄，碧月问晴思，厉飚忽若截，洞志讵有私。

    人居天地間，失慮在娥眉。得之讵有几，木叶还辞枝。

    诚恐不悟此，一日沦无期。俦匹不可任，良晤常游移。

    我行非不远，我念非不宜。忧来或不及，沾裳不能止。

    春风易成偶．春雨积成丝。誰能見幽隐，之子来何迟。

    一言违至道，谅为达士雖。

    六忆诗

    忆来时，香气上阶墀。

    金铺月翳映，玉户风凝迟。妙态下须見，掩抑城难思。

    忆坐时，溶漾自然生。

    习适久华会。方意徘徊成。形影春风里，窈窕共一情。

    忆食时，朱顏并玉色。

    微细齐人情，欢爱似不力。别待幽霭姿，惆怅易不食。

    忆眠时，薄艳委娇弦。

    心心易怜念，实实怯缠绵。但惜馀香粉，何处无妖妍。

    忆起时，宛转月阶上。

    零妆斟意审，欢气自随向。神绪堆久藏，因风托思想。

    忆别时，不似惜崎岖。

    意度荡冶得，感念亦复殊。春草待帘栊，光起晴蜘躇。

    杨白花

    杨花飞去泪沾臆，扬花飞来意还息。可怜杨柳花，忍思入南家。

    杨花去时心不难，南家结子何时还？杨白花，不恨飞士入闺闼，但恨杨花初拾時。

    不抱杨花凤窠里，却爱含情多结子。愿得有力知春风，杨花朝去暮复离。

    寒食雨夜十绝句

    玉帘通处暗无声，春草翻为明月情。记得停桡烟雨里，那入家住莫愁城。

    其二

    红绡蛱雾事茫茫，不信今宵风吹长。留后春风自憔悴，伤心人起异垂杨。

    其三

    青骢石路已难看，况是烟鬟风雾寒。爱唱新蝉帐中曲，繇来不向雨中弹。

    其四

    相思鸾发梦潮收，別有雕栏深样愁。明月为他颜色尽，止凭烟兩到长揪。

    其五

    房栊云黑暮宋迟，小语花香冥冥时。想到窈娘能舞处，红须就手更谁知。

    其六

    苇绡万朵夜玲珑，湘翠犹闻帐暖中。从此思君那得去，水精帘下看梧桐。

    其七

    杨柳湖西青漆楼，闻遐风起水须钩。无聊最是横塘路，明月清霜草亦愁。

    其八

    青绫蛱蝶字如霜，半锁杨花更麝黄。燕子不知愁雾里，飞来羞傍紫鸳鸯。

    其九

    年年风雨尽平生，梦里春晖作意行。惹起鸳河半江水，愁人自此不胜情。

    其十

    合欢叶落正伤时，不夜思君君亦知。从此无心別思忆，碧间红处最相思。



 戊寅草之独坐等十六首

    独坐

    春时成独坐，清瑟误芳年。碧渚烟鬟冷，青溪玉梦还。

    灵风长似昔，乐水不如前。因何红草色，却有燕莺怜。

    其二

    昨暮愁思大，如今倍欲伤。神仙自高畅，花鸟任轻扬。

    玉柙多春态，金钩尽晚凉。不知今夜月，真悔照空房。

    咏蕙兰

    一春长是艳阳成，碧雾晴霞蕙草轻。青蕊有香皆是影，黄须无暖独多情。

    春风缥缈何时见，明月清新向此生。空惹深闺无限思，紫兰花里自分明。

    初夏感怀四首

    海桐花发最高枝，碧宇霏微芳树迟。汾水止应多寂莫，蓝田却记最葳蕤。

    城荒弧角晴无事，天外搀枪落亦知。总有家园归未得，嵩阳剑器莫平夷。

    其二

    凄亭云幄对江湖，城上青髦隐大乌。婉娈鱼龙问才艳，深凉烽火字珊瑚。

    谁人明月吹芦管，无数清笳起鹧鸪。愧读神经并异注，愁來不觉有悲歌。

    其三

    扶风歌起向人寒，四月洪涛触望看。夏服左弯从白马，铙歌清彻比乌弹。

    千金元节藏何易，一纸参军答亦难。我欲荣阳探龙蛰，心雄翻足有阑珊。

    其四

    荒荒慷慨自知名，百尺楼头倚暮筝。勾注谈兵谁最险，崤函说剑几时平。

    长空鹤羽风烟直，碧水鲸文澹冶晴。只有大星高夜半，畴人傲我此时情。

    送别

    念子久无际，兼时离思侵。不自识愁量，何期得澹心。

    要语临岐发，行波托体沉。从今互为意，结想自然深。

    其二

    大道固绵丽，郁为共一身。言时宜不尽，别绪岂成真。

    众草欣有在，高木何须因，纷纷多远思，游侠几时沦。

    听钟鸣有序

    钟鸣叶落，古人所叹。余也行危坐戚，恨此真形骨久矣。况乎恻恻者难忘，幽幽者易会。因仿世谦之意，为作二词焉。听钟鸣，鸣何深，妖栏妍梦轻。不续流苏翠羽郁清曲，乌啼正照青枫根。一枫两枫啼不足，鵾弦烦激犹未明。凄凄朏朏伤人心。惊妾思，动妾情，妾思纵横陈海唱弯弧，君不得相思树下多明星。用力独弹杨柳恨，尽情啼敲芙蓉行。月已西，星已沉。霜末息，露未倾。妾心知已乱，君思未全生。情有异，愁仍多。昔何密，今何疏。对此徒下泪，听我鸣钟歌。

    悲落叶

    悲落叶，重疊复相失。相失有时尽，连翩去不息。鞸歌桂树徒盛吋，辞条一去谁能知？谁能知，复谁惜？昔时荣盛凌春风。今日飒黄委秋日，凌春风，委秋日，朝花夕蕊下相识。悲落叶，落叶难飞扬。短枝亦已折，高枝不复将。愿得针与丝，一针一丝引意长。针与丝，亦可量。不畏根本谢，所畏秋风寒。秋风催人颜，落叶催人肝。眷言彼妹子，叶落诚难看。

    五日雨中

    苍茫倚啸有危楼，独我相思楼上头。

    下杜昔为走马地，阿童今作斗鸡游。

    兰皋不仅应犹艳，明月为丸何所投。

    家近芙蓉昌歜处，怜予无事不多愁。

    遥夜感怀

    瀄水风已邃，隐嵁崇然倜。清禽翼中性，敛策见我幽。

    云物既繁结，阎朗抗辨流。俯槛恣群势，从音危族留。

    矹尔著大郁，窈窕明星收。五弦岂澄虑，积思非吾谋。

    从此惻幽晏，恐轶减鼯鼬。心赏徒知给，遐音难自尤。

    灵衣振木末，纤露仍沉浮。西轩何盧没，不寐偏羁忧。

    槻然巨蝙蝠，朴我松炬幽。大乌意谯丽，鹏鸟悲绸缪。

    况复有太息，灼艳阻时候。大义良可钦，烈芳不可週。

    因兹百愁里，又自怀丹丘。神木非苟得，雷骈非易求。

    眷此最妹妙，崿崿无棜稠。安得乏谐媚，英分如龙虬。

    嗟余江海思，浩荡无烦修。清逸非崚嶒，玄翮乃冥游。

    鸣湍虽乏绪，蠖体孰寡筹。触望念斯人，精奇动林薮。靳人若鸾风，弯凤安能俦。

    长歌行

    变瀷谷中翮，霄房有馀依。念子秋岩际，炫炫西山嶶。

    绥鸟悲不迴，毖草狎轻葳。盛时弄芳色，陷势无音徽。我思抱犊人，翻与幽虫微。

    其二

    仙人太皎练，华髻何翩然。混遁东濛文，光策招神渊。

    登此玄陇朔，读此秘宝篇。玄台拔嗜欲，握固丹陵坚。

    何必乘白麟，吹妙璚风烟。灵飞在北烛，八琅弹我前。

    其三

    夙昔媚华盛，明月琅玕苍。麟枝发翠羽，双镜芙蓉光。

    自谓坚绸缪，翔协如笙簧。至今扬玉质，更逐秋云长。

    薿薿杂花凤，皎皎照绮鸯。朱弦勿复理，林鸟悲金塘。

    怅矣霜露逼，灵药无馨香。望望西南星，独我感乐方。



 戊寅草之剑术行等十首

    剑术行

    西山狐鸟何纵横，荒陂白日啼鼯鼪。偶逢意气苍茫客，须眉惨淡坚层冰。

    手无风云但悍疾，挟我双骑西南行。末闻马上言龙骧，已见门前悬弓戟。

    拂衣欲走青珊珊，澒洞不言言剑术。须臾树杪雷电生，玄猿赤豹侵空冥。

    寒锋倒景不可识，阴崖落本风悲吟。吁嗟变化须异人，时危剑器摧石骨。

    我徒壮气满大下，广陵白发心惻惻。视此草堂何为者，雄才大略惟愁疾。

    况看举袖星辰移，海童江妾来迟迟。杰如雄虺射婴茀，矫如胁鹄离云倪。

    萃如列精俯大壑，翁如匹练从文狸。奇鶬孤鹗眼前是，阴云老鹤徒尔为。

    丈夫虎步兼学道，一朝或与神灵随。独我忼忾怀此意，对之硉矹将安之。

    怀人

    青槐黼帐君来日，绿柳潮平我去时，水国竟遮清曲里，家园无计锦帆吹。

    轻篌弱月今谁度，长笛横秋止自知。我爱羁怀如大阮，临风容易得相思。

    朱子庄雨中相过

    朱郎才气甚纵横，少年射策凌仪羽。岂徒窈窕扶风姿，海内安危亦相许。

    朝来顾我西郊前，咫尺蛟龙暗风兩。沉沉烟雾吹鸾輈，四野虛无更相聚。

    君家意气何飞扬，顾盻不语流神光。时时怅望更叹息，叹吾出处徒凄伤。

    天下英雄数公等，我辈杳冥非寻常。嵩阳剑气亦难取，中条事业皆渺茫。

    即今见君岂可信，英思倜傥人莫当。斯时高眺难为雄，水云寥落愁空濛。

    鸳塘蓉幕皆寂寞，神扉开阖翔轻鸿。苍苍幽梦坠深碧，朱郎起拔珊瑚钩。

    风流已觉人所少，清新照耀谁能俦。高山大水不可见，骚入杰士真我谋。

    嗟哉朱郎何为乎？吾欲乘此云中鹄，与尔笑傲观五湖。

    为郎画眉代人作

    龙脑翠袖不飘逼，恐郎兰香退蕸色。风仙红甲不弹遮，疑郎柳叶沾桃花。

    画成绛仙十斛倩，十二玉樓死郎面。风流不画亦迷魂，绮帐莺含消几咽。

    羡杀三生抛情种，知被谁家肉屏拥。妖才艳色俱花身，珠作庾信壁江总。

    金脱赠郎不郎搜，绣被覆郎为郎愁。

    杨柳

    下见长条见短枝，止缘幽恨减芳时。年来几度丝千尺，引得丝长易别离。

    其二

    玉阶鸾镜总春吹，绣影旎迷香影迟。忆得临风大垂手，销魂原是管相思。

    杨花

    轻风淡丽绣帘垂，婀娜帘开花亦随。春草先笼红芍药，雕栏多分白棠梨。

    黄鹂梦化原无晓，杜宇声消不上枝。杨柳杨花皆可恨，相思无奈雨丝丝。

    西河柳花

    艳阳枝下踏珠斜，别桉新声杨柳花。总有明妆谁得伴，凭多红粉不须夸。

    江都细雨应难湿，南国否风好是赊。不道相逢有离恨，春光何用向人遮。

    游鸳湖作

    懭游非无意，植志昭所宣。严城厉旻木，明澹迈嘉川。

    感彼旷达士，逶迤出重玄。扬舲结芳素，恣奇皆自然。

    我来何为者，虚衍匪留连。道匪自玄畅，乐思观群贤。

    下则敌峥嵘，近乃争涂阡。鲜飚自难理，水禽讙五弦。

    潋滟聚云物，峦峎澞高延。于兹倾情愫，黝渺昭华年。

    溶溶丽晴景，无乃栖思坚。遐哉沧洲人，高朗抗琼编。

    崚嶒是我意，滞淹从此专。世态有沉抑，声听多层迁。

    林樾自可度，英达谁能联。丹蚰及青蕤，骀飒鲜奇妍。

    日暮做窿仄，太息游子篇。灵星伏苍嶕，靃摩盈吾前。

    春江花月夜

    小砑红笺茜金屑，上管免毫团紫血。阁上花神艳连缬，那似璧月句妖绝。

    结绮双双描风凰，望仙两两画鸳鸯。无愁天子限长江，花底死活酒庇王。

    胭脂臂捉丽华窘，更衣殿秘绛灯引。龙绡贴肉汗风忍，七华口令着人紧。

    玳筵顶飞香雾腻，银烛媚客灭几次。强饮犀桃江令醉，承思夜夜临春睡。

    麟带切红紅欲堕。鸾钗盘雪尾梢翠。梦中麝白桃花回，半面天烟乳玉飞。

    碧心跳脱红丝匼，惊破金猊香着月。殿头卤簿绣发女，签重慵多吹不起。



 戊寅草之六忆诗等八首

    六忆诗

    忆来时，金剪阁妆台。

    渐听玉摇近，遥知绣幕开。步难花砌稳，香隔翠屏猜。

    忆立时，连缬亚螺眉。

    谜字呼人刻，轻身照水痴。明啼与暗笑，侬意总能知。

    忆坐时，花月可怜宵。

    舞软回风艳．歌迟子夜妖。奠言娇已尽，日日看新娇。

    忆眠时，锦帐下头边。

    风钏佯憨夺，桃衫倚醉牵。为怜宛转意，红烛不移前。

    忆起时，草草只湘裙。

    就镜风吹忍，攀薇架动闻。帐中时纳手。抛航向侬云。

    忆去时，遥遥盼夜头。

    自怜年色好，未肯等闲愁。幸不傍人妒，鸳鸯莫便羞。

    赠友人

    霏微杂雾吹在野，朗月清灵飞不下。流觞曲沼层波青。金塘门苎苍凉夜。

    矜严之气通英词，神锋高涌涛声时。与君突兀论情愫，四座靓默皆凝思。

    君言磊落无寻常，顾盼纵横人不知。当年颇足英雄才，至今猛气犹如斯。

    我闻起舞更叹息，江湖之色皆奔驰。即今天下多纷纷，天子非常待颜驷。

    丈夫会遇讵易能，长戈大戟非难为。一朝拔起若龙骧，身帅幽并扶风儿。

    大羽插腰箭在手，功高跃马称精奇。偶然蠖落在榛莽，亦当结客长杨湄。

    甘泉五柞马虽下，蓝田柳市人多推。千秋以是垂令名，四海因之争心期。

    嗟哉凤凰今满野，有时不识如山鵗。君家北海饶异略，屠肆知为非常姿。

    一旦匿之心胆绝，三年天下无猜疑。君今负义亦如此，得非石室山人无。

    揽君萧壮徒扼腕，城头击鼓鸟夜呼。伟人豪士不易得，伟人豪士不易得，得之何患非吾徒。

    观芙蓉池

    洪蘌既恣意，丹鏁乃联格。怅前事屡违，指后望恐饰。

    因之振冥冥，斯奇遂不匿。矧余无任志，观此嘉所识。

    动非烦自然，感迹亦不啬。回风病其薄，澹影究所实。

    鱼溅岂必设，久之果能得。缅此适凉会，渐近何可息。

    叶蔓顾已深，红涌尚思亟。虽非志所予，良为瞻景即。

    显象非一途，秋风恒足及。澹谈非世宁，迢迢终不抑。从此儆虚遐，觌取众逸色。

    懊侬词

    烛龙烂熳琥珀浓，香衱水凤窈窕同。花幡荡摇亦时爱，虬膏金烬罗袂红。

    谁知有恨在河阳，梦殢遥寻蝶浪长。初闻杨柳咽存风，紫燕黄鹂乍相向。

    吴歈铞瑟是愁时，绮窗深守更惆怅。朝传相见在填河，夕说黄姑宿天上。

    研思密迹非无情，桃花江壁何为心。玉钗罗袖月已晏，侍君芳寝那不乱。

    琼珰翠羽还相怜，愁袅不来魂欲断。无端忽是恨金闺，乌臼风吹意巳怨。

    一晨两晨犹未忘，五宵六旦势将变。拥炉细语君不闻，游丝杂雾谁能念？

    朱帘芳映空玲珑，君面繇来妾不见。可怜无数见时心，一旦蝉娟误弃捐。

    妾还南浦君还东，此夜相思君负侬。荡子春心非一端，秦川漳水何时逢？

    知君已作长干人，长下一去多秋风。江头游女弄明月，兰泽银膏有时歇。

    何如长作一心人，白头至死不相绝。揽君江上旧时书，湿湿红纶飘鲤鱼。

    岂无金管愁清心，亦知永夜娇无数。倚阑此左是谁家？青漆楼西苏小路。

    钱塘花月最可怜，满口荒凉锁深雾。只有回心与懊侬，黄昏日暮闻空啼。回身不见桃花丝，独向胭脂泪如雨。

    送曹鉴躬奉使之楚藩

    纷纷玄意领群姿，寂寞遥闻向楚时。文学方须重邺下，乘传今更属龙池。

    澄江历乱吴云没，洛浦皋烟帝子悲。不是君才多壮敏，三湘形势有谁知？

    其二

    扬舲历历大江阴，极目湘南才子临。楚水月明人澹黯，吴川枫动玉萧森。

    因看淮幕风云壮，未觉襄郧烽火深。顾吾相逢增意气，如今无事只遥吟。

    采莲曲

    莲塘格格蜻尾绿，香威阴烬龙幡曲。兰皋欹雀金鳞浓，水底鸳鸯三十六。

    捉花雾盖凤翼牵，蜂须懊恼猩唇连。叶多蕊破麝灶消，日光琢刺开青鸾。

    麒麟腰带鸭头丝，银蝉佶杂蛾衣吹。郎心清彻比江水，丁香澹澹眉间黄。

    粉痕月避清濛濛。大露寒森迸珠网。藕花欲落丝暗从，锦鸡张翅芙容同。

    脉脉红铅拗莲子，波石溅秋罗衣。胭脂霏兩俨相加，云中更下双飞雉。

    月夜登楼作

    香乾欹雀下帘迟，腥血屏风斗一枝。应有声多吹落木，况看星炯耗清池。

    秋原鹤气今方纵，时各言鹤事数条。明月兰姿不误时，为是穿针最佳近。鸡台人惹又相思。



 戊寅草之赠宋尚木等二十四首

    赠宋尚木

    永栖无缓阻，悷思时为防。漂漂中自合，遇物资所详。

    幽姿终见迥，清晖亦与亢。平蹙固异安，聊虑矜未央。

    纷然赴柔节，属要更屡忘。揽君意气盛，使我心志长。

    正说示区理，植思去所妨。静默有深态，神锋匪萧浪。

    峥嵘散条纪，慷慨恣霸王。与论天下事，历历为我伤。

    斯入信龙蠖，良会多彷徨。策奇及涤体，俯仰何洋洋。

    读书兼射猎，不屑夷门傍。惜此然诺心，十年不得扬。

    逢君青冥器，往往无尽藏。知己真难酬，中夜恒怏怏。念此苕华发，严志同秋霜。

    初秋八首

    云联远秀正秋明，野落晴晖直视轻。水气相从烟未集，枫林虚极色难盈。

    平郊秔稻朝新沐，大泽凫鷺夜自鸣。莫谓茂陵愁足理，龙堂新月涤江城。

    其二

    银河泛泛动云凉，荒荻苍茫道阻长。已有星芒横上郡，犹无清角儆渔阳。

    遥分静色愁难制，向晚凋菰气独伤。自是清晖堪倚恨，故园鸊鵜旧能妨。

    其三

    苍然万术白蘋烟，播落鱼龙有岁年。人似许玄登望怯，客如平子学愁偏。

    空怀神女虚无宅，近有秋风缥缈篇。日暮飘零更何所，翩翩雁翅独超前。

    其四

    轻成游鹤下吟风，夜半青霜拂作容。僵蹇恣为云物态，嶙峋先降隐沦丛。

    五原落日交相掩，三辅新秋度不同。矫首只愁多战伐，应知浩荡亦时逢。

    其五

    胧胧瞑色杂平河，秋物深迷下草须。不辨暗云驱木落，惟看鲛室浴凫孤。

    南通水府樯乌盛，北照高原树影枯。同向秋风摇白羽，愁闻战马待单于。

    其六

    幽漫飞鸟视平原，露过浮沉漠漠屯。此日风烟给泗左，无劳弓矢荡乌孙。

    波翻鱼雁寻新气，水冷葡萄似故园。惆怅乱云还极上，不堪晻暖肆金樽。

    其七

    长风疏集未曾韬，矫雉翻然谋上皋。葭荻横秋投废浦，风烟当夜接虚涛。

    云妍翳景紫时急，红逖烟滋杂与高。回首弯龙今不守，崔巍真欲失戌刀。

    其八

    鱼波唼唼水新週，高柳风通雾亦勾。晓雨掠成凉鹤去，晚烟栖密荻花收。

    苍苍前箙鹰轻甚，湿湿河房星渐赒。我道未舒采药可，清霜飞尽碛天擊。

    秋夜杂诗四首

    密密水新视，漻漻虫与恒。星河淡未直，雀鸟气全矜。

    杂草形人甚，稠梧久已乘。犹馀泯漠意，清夕距幽藤。

    其二

    湫壁如人意，澄崖相近看。数纹过清濑，多折造微湍。

    云实锼深树，清霜落夜兰。此情更大渺，百药竟其端。

    其三

    月流西竹涧，惑杂放虚云。桂影空沉瓦，松姿不虐群。

    鱼飞稻冥冥，鸱去荻纷纷。惟当感时候，相与恣灵文。

    其四

    望之规所务，椒樾杂时非。芳众逾知互，星行多可违。

    皂雕虽日曼，河驷不无依。悽怀良自尔，谁不近微几。

    七夕

    芙蓉夜涌鳜鱼飔，此夕苕簞来梦知。为有清虚鸳阁晚，无劳幽诡蝶花滋。

    仙人欲下防深漠，苍影翩然入窦湄。已是明雯星露会，乌啼灯外见來迟。

    晓发舟至武塘

    木影固从混，水云脱众泠。鱼波已相截，凫景信能冥。

    漠慎风聊出，滋深雾渐形。还思沦异者，何处有湘灵？

    其二

    闲态眷新鲔，靡靡事废洲。九秋悲射猎，万里怅高忧。

    大泽岂终尔，荒交真少谋。愧余徒迈发，丹鸟沦翔浮。

    月夜舟中听友人弦索

    云涂秋物互飘萦，整月华桐娈欲并。石镜辩烟悽愈显，红窗新炥郁还成。

    通人戏羽嫣然落，袅草澄波相背明。已近鹍弦第三拨，星河多是未峥嵘。

    秋深入山

    将翻苍鸟迥然离，昃木丹峰见坠迟。清远欲如光禄隐，深闲大抵仲弓知。

    遥闻潺濑当虚晃，独有庭筠翳暮姿。松阁华岗皆所务，纷纷柯石已前期。

    八月十五夜

    涤风初去见迂芳，招有深冥隐桂芒。翠鸟趾离终不发，绮花人向越然凉。

    连鱼窈窈浮虚涧，烟柳沉沉拂淡篁。已近清萍动靠漪，秋藤何傲亦能苍。

    答汪然明

    微雾独领更幽姿，袖里琅玕今尚持。天下清晖言仲举，平原高会有当时。

    因思木影苍林直，为觉四泠绣羽迟。便晓故园星剑在，兰皋秋荻已荒摩。

    九日作

    离离鹤渚常悲此，因迥含霞夕树平。不有霸陵横意气，何人戏马阅高清。

    崚风落叶翻翔婉，菊影东篱欲娈萦。寂寞文园事屡至，海云秋日正相明。

    秋尽晚眺

    西峦已降青濛色，耿木澄枝亦见违。远觌众虚林磬淡，近联流冥赤枫肥。

    相听立鹤如深意。侧儆寒花薄暮矶。为有秋容在画角，荒台多是草裔菲。

    其二

    流澌纷影入鱼粱，药径秋岩气已伤。天下嶙峋归草阁。郊原深永怯牙檣。

    烟苞衰柳馀晴媚，日蔼江篱落照黄。更自红霜夜明灭，文涟丹溜总相妨。

    咏晚菊

    感尔多霜气，辞秋遂晓名。梅冰悬叶易，篱雪洒枝轻。

    九畹供玄客，长年见石英。谁人问播落，自起近丹经。



 戊寅草之小令

    怀人梦江南二十首

    人去也，人去凤城西。细雨湿将红袖意，新芜深与翠眉低，蝴蝶最迷离。

    人去也，人去鹭鹚洲。菡萏结为翡翠恨，柳丝飞上钿筝愁，罗幕早惊秋。

    人去也，人去画楼中。不是尾涎人散漫，何须红粉玉玲珑，端有夜来风。

    人去也，人去小池台。道是情多还不是，苦为恨少却教猜，一望损莓苔。

    人去也，人去绿窗纱。赢得病愁输燕子，禁怜模样隔天涯，好处暗相遮。

    人去也，人去玉笙寒。风尹啄残红豆小，雉媒骄拥亵香看，杏子是春衫。

    人去也，人去碧梧阴。未信赚人肠断曲，却疑误我宁同心，幽怨不须寻。

    人去也，人去小棠梨。强起落花还瑟瑟，别时红泪有些些，门外柳相依。

    人去也，人去梦偏多。忆昔见时多不语，而今愉悔更生疏，梦里自欢娱。

    人去也，人去夜偏长。宝带乍温青骢意，罗衣轻试玉光凉，薇帐一条香。

    人何在？人在蓼花汀。炉鸭自沉香雾暖，春山争绕画屏深，金雀敛啼痕。

    人何在？人在小中亭。想得起来匀面后，知他和笑是无情，遮莫向谁生。

    人何在？人在月明中。半夜夺他金扼臂，殢人还复看关蓉，心事好朦胧。

    人何在？人在木兰舟。总见客时常独语，更无知处在梳头，碧丽怨风流。

    人何在？人在绮筵时。香臂欲拍何处堕，片言吹去若为思，况是口微脂。

    人何在？人在石秋棠。好是捉人狂耍事，几回贪却不须长，多少又斜阳。

    人何在？人在雨烟湖。篙水月明春腻滑，舵楼风满睡香多，杨柳落微波。

    人何在？人在玉阶行。不是情痴还欲住，未曾怜处却多心，应是怕情深。

    人何在？人在画眉帘。鹦鹉梦回青獭尾，篆烟轻压绿螺尖，红玉白纤纤。

    人何在？人在枕函边。只有被头无限泪，一时偷拭又须牵，好否要他怜。

    咏风筝声声令

    杨花还梦，春光谁主？晴空觅个颠狂处。尤云殢雨，有时候，贴天飞，只恐怕，捉他不住。丝长风细。画楼前，艳阳里。天涯亦有影双双，总是缠绵难得去。浑牵系，时时愁对迷离树。

    听雨更漏子

    风绣幕，雨帘栊，好个凄凉时候。被儿里，梦儿中，一样湿残红。香焰短，黄昏促，催得愁魂千簇。只怕是，那人儿，浸在伤心绿。

    其二前

    花梦滑，杏丝飞。又在冷和风处。合欢被，水晶帏。总是相思块。影落尽，人归去。简点昨宵红泪。都寄与，有些儿，却是今宵雨。

    忆梦江城子

    梦中本是伤心路。芙蓉泪，樱桃语。满帘花片，都受人心误。遮莫今宵风雨话。要他来，来得麼？安排无限销魂事。砑红笺，青绫被。留他无计，去便随他去。算来还有许多时，人近也，愁回处。

    添病诉衷情近

    几番春信，遮得香魂无影。衔来好梦难凭，碎处轻红成阵。任教日暮还添，相思近了，莫被花吹醒。雨丝零。又早明帘人静。轻轻分付，多个未曾经。画樓心，东风去也，无奈受他，一宵恩幸。愁甚病儿真。

    夜景两同心代人作

    不脱鞋儿，刚刚扶起。浑笑语，灯儿斯守。心窝内。着实有些些怜爱。缘何昏黑，怕伊瞧地。两下糊涂情味。今宵醉里。又填河，风景堪思。况销魂，一双飞去。俏人儿，直恁多情，怎生忘你。

    寄书踏莎行

    花痕月片，愁头恨尾。临书已是无多泪。写成忽被巧风吹，巧风吹碎人儿意。半帘灯焰，还如梦水。销魂照个人来矣。开时须索十分思，缘他小梦难寻眎。

    五更浣溪沙

    金猊春守帘儿暗，一点旧魂飞不起，几分影梦难飘断。醒时恼见小红樓，朦胧更怕青青岸，薇风涨满花阶院。

    忆旧河传

    花前雨后，暗香小病，真个思清切。梦时节，见他从不轻回。风动也，难寻觅。简点枕痕刚半折。泪滴红绵，又早春文灭。乒儿臂儿，都是那有情人，故把人心摇拽。

    重游少年游

    丝丝碧树何曾卷，又是梨花晚。海燕翻翻，那时娇面。做了断肠缘。寄我红笺人不见。看他罗幕秋千。血衣着地，未息飘颺，也似人心软。

    落花南乡子

    拂断垂垂雨。伤心荡尽春风语。况是樱桃薇院也。堪悲。又有个人儿似你。莫道无归处。点点香魂清梦里。做杀多情留不得，飞去。愿他少识相思路。



 戊寅草之秋思赋

    时既容与，势则漂暠。将有体之相宣，固聊声之洁变。案衍还会，溓澅称遽；任物未详，化始孰去。曾违累而远群，遂约虚而驿意。运密漠之遗旨，专潺猗以植遇；猎水裔之嫽妙，烨娑草之善捷。鸟应淡而远紏，条敷窏而辅胁。何焰易之不倨，写纷狡之必列。若爽旦之迢璀，方漻屏而又复。结情纚，被腾竖；荡繁石，涌绛浏。外形奔濩，逸机疏炯。与乎漫漫，青荧激流；缤纷可裁，暗蔼眇眇。鸿焯远来，刚英上回；纍然相击。漠不町受。遽役容于混成，将华威而先疾。厥高行游，招摇中息。栖峛崺，迁郁悒；仰踸踔，禀骏遲。竞怳慵而齐形。显修仪之各合。不翔峙于狎中，藉纵冽之甫吟。谅横坠之悉取，尚丰侔之可禁。虽建嶫其易从，恣迥奥而载任。帐鴖鼯之相角，竞栌礧之负搪。意妍要于所届，感众隐而宅华。室幽轇而触暮，月错迕而少蹷。风蔑蔑以夷新，波沦沦而练叶。神回依于美羁，匪霁蔼之交灭。招易叛于若兹，术群聚而非密。肃华坂，欻桂棹，滥云湄，岌玉磶；接椒湚，整危凝。广奇隙，萃弱丽。质自然之博大，抗精观之废留。猗吾道之郅郅，多杂好之衍衍。经弘規而中泰，陬一释而未旋。涂大事惕，不蹈倖源，殊制绝形，沛沛黯黯。即汍沅之在中，轩集之在外。动厉溃之谁营，总纂粲之无睹。银河内涵而径末，星绳缘烁而难趋。揆肆望之掩蔼，益濈没之徘徊；讵升景之不能，悲淳滀之可测；案梧子之沈浮，想楸姿之无则。骈风吹以导靡，瑟玉柱而愆式。平青气之絪缊，顺红兰之序色。揆思所任，冥割乃深；搽蕩往播，固以成文。纡明象之吾属，引怡虑之最盈。乃返沉冥，格和宁。思太上之立德，俨缥际而少闻；为盛遥之逸举，亦渥彩而寡乘。倘朗嫿之不至，又奚取乎诡词？解愨素之可怀，亦时与于未异。奏钟律而一悟，何炫耀之不长？摩揭孽而勿更，流滈瀚其孰忘？揽万象之崄介，究渊琐之共方。望盛时以森桀，距阆阆而邀翔。若华滋之隐隐，抚玄瓚之泱殃。乃摄太乙，降玄冥。丹山峨峨如濎濙，六气扶摇其毓赴。寒门糅糅而骇神，飞龙杳杳其若津。气相察兮宏窐不逮，灵往郁兮嘉思傾涉，发鲸鱼兮蝹蝹触奔，夸沏圠兮插阍硎。訬百官兮韬豢响，廓垠淢兮彪族详。耾震晦兮水不溃，申遌遌兮后助信。雰庭决兮开騀穰，日纪乱兮道消长。傧浮硕兮天声洪，涉无有兮亦已去。盻漘风兮中所予，石复复兮阴藩藩。吾将浸淫兮不知止，嗟秋之阗来兮迁堙易。



 戊寅草之别赋

    草弱朱靡，水夕沉鳞。又碧月兮河粱，秋风兮在林。指金闺于素璧，向翠幔于琴心。于此言别，怀愁不禁。云泫泫兮似浮，泉杳杳而始下。抚檐幄之霏凉，拂银筝其孰写。重以伭花之早寒，玉台之绛粉。既解佩而邅延，更留香之氤氲。揽红药之夜明，怅青兰而晨恨。会当远友，瞻望孤云。于是明河欲坠，玉勒半盼。化桃霞兮王孙马，冲柳雪兮游子衣。离远皋之木叶。牵睛[晴]雾之游丝。度疏林而去我，隔江水之微波。本平夷而起巘，更通达而成河。妍迹已往，遺恩在涂。掩电母而不御．杂水业而常孤。思美人兮江溆，触鸾发兮愁余。并瑶瑟之潺湲。共风吹而无娱。念众族之晈晈，独与予兮纷驰。谁径逝而不顾，怀缥缈而奚知。誠自悲忧，不可言喻。更若玄圃词人，洛滨才子。收车轮于博望，蕩云物于龙池。嘉核甫陈，骊歌遽奏。折银蕊于陇上，骄箫馆于池头。之官京洛，迁斥罗浮。观大旗之莫射。登金谷而不游。叹木瓜之溃粉，聆悽响于清辀。或朔零陵之事，或念南皮之俦。咸辞成而琅琅，视工思而最愁。又若河朔少年，南阳乳虎。感乌马兮庭阶，击苍鹰兮殿上。风戋戋兮渐哀。筑摵摵而欲变。仁客敛魂，白衣数起。左骖殪兮更不还，黄尘合兮心所为。忽日昼之晻暧，睹寒景之侵衣。愁莫愁兮众不知，悲何为兮悲壮士。乃有十年陷敌，一剑怀仇。将置身于广柳，或髡钳而伏匿。共衰草兮班荆，咽石濑兮设食。逝泛滥于重渊，旷霅煜于窋室。酒未及潺，餐末及下。歌河上而沾裳，仰驷沫而太息。若吴门之篪，意本临岐。大梁之客，魂方逝北。当起舞而徘徊，更痛深其危戚。至若掩纨扇于炎州，却真珠厂玉漏、恩甚兮忽绝，守礼兮多尤。观蒻羽之拂璧，慨龙帷之郁留，念胶固而独明，惟销铄之莫任。垂楚组而扰倚，絙凤绶而遣神。盼雉尾于俄顷，迥金螭之别深。日暮广陵，凭栏水調。似殿台之清虚，識宜春之朗曼。乃登舟而呜咽，愁别去其漫漫。又若红粉羽林，辟邪独赐。同武帐之新宠，后灞岸之放归。紫萧兮事远，金缕兮泪滋。更若长积雪兮闭青冢，嫁绝域兮永乌孙。俨云蝉于万里，即烟霓之夕昏。雁山晓兮断辽水。红蕉涩兮辞婵嫒。至若灵娥九日兮将梳，苕蓉七夕兮微渡。月暎晳而创虹缕，露流澌兮开房河。披天衣之霄叙，忽云旗之怅图。亦有托纤阿于淄右，期玉镜于邯郸。甫珊瑚之照耀，亲犀珞之缠绵。悼亭上之春风，叹上巳于玉面。本独孤之意邈，绕窦女之情娟。至有虾蟆陵下之歌，燕子樓前之雨。白杨蕭萧兮莺塚灰，莓苔瑟瑟兮四陵上。怆虬膏之水诀，淡华烛而终古。顾骖驔之奠攀，止玉合之荐处。岂若西园无忌，南国莫愁，始承欢面不替，卒旷然而不违。君歌折柳于郑风，妾咏蘼芜于天外。异樱桃之夜语，非洛水之朝来。自罘罳之雀暗，怜兰麝之鸭衰。据青皋之如昨，看盤马之可哀。招摇蹀躞，花落徘徊。结绶兮在平乐，言别号登高台。君有旨酒，妾有哀音，为弹一再，徒伤人心。悲夫同在百年之内，共为幽怨之人。事有参商，势有难易。虽知己而必别，纵暂别其必深。冀白首而同归，愿心志之固贞。庶乎延平之剑，有时而合。平原之簪，永永其不失矣。



 戊寅草之男洛神赋 有序

    友人感神沧溟，役思妍麗，称以辨服群智，约术芳鉴，非止过于所为，盖虑求其至者也。偶来寒溆，苍茫微堕，出水窈然，殆将惑其流逸，会其妙散。因思古人征端于虚无空洞者，未必有若斯之真也。引属其事。渝失者或非矣。况重其请，遂为之赋。

    格日景之轶绎，荡回风之濙远。縡漴然而变匿，意纷讹而鳞衡。望便娟以熠耀，粲黝绮于琉陈。横上下而仄隐，寔澹流之感纯。配清姓之所处，俾上客其逶轮。水集集而高衍，舟冥冥以伏深。虽藻纨之可思，竟隆杰而飞文。骋孝绰之早辩，服阳夏之妍声。于是徴合神契，典泽婉引。揽愉乐之韬映，擷凝蛽而难捐。四寂漻以不返，惟玄旨之系搴。听坠危之落叶，既萍浮而无涯。临汜藏之萌濭，多漎裔于肆掩。况乎浩觞之猗摩，初无伤于吾道。羊吾之吟咏，更奚病其曼连。善憀慄之近心，吹寒帷之过降。乃瞻星汉，溯河梁。云馺嵃而不敷，波窲杂以并烺。凄思内旷，槭理妙观。消矆崒于戾疾，承辉嫮之微芳。伊苍傃之莫记，惟隽朗之忽忘。惊淑美之轻堕，怅肃川之混茫。因四顾之速援，始嫚嫚之近旁。何熿耀之绝殊，更妙鄢之去俗。匪榆曵之嬛柔，具灵矫之烂眇。水气酷而上芳，严威沆以窈窕。尚结风之栖冶，刻丹楹之纤笑。纵鸿削而难加，纷琬琰其无睹。凫雁感而上腾。潾灦回而争就。方的砾而齐弛，遵襳瞹以私纵。尔乃色愉神授，和体饰芬。启奋迅之逸姿，信婉嘉之特立。群妩媚而悉举，无幽丽而勿臻。椩乎缈兮，斯因不得而夷者也。至其浑摅自然之涂，恋怀俯仰之内，景容与以不息，质寄焕以相依。庶纷郁之可登，建艳蔤之非易。愧翠羽之炫宣，乏琅玕而迭委。即瀖妙之相进，亦速流之诡词。欲乘时以极泓，聿鼓琴面意垂。播江皋之灵润。何瑰异之可欺。协玄响于湘娥，匹匏瓜于织女。斯盘桓以丧忧，雕疏而取志。微扬蛾之为諐，案长眉之瞴色。非彷佛者之所尽，岂漠通者之可测。自鲜缭绕之才，足以穷此爛漾之熊矣。



 湖上草 已卯春

    雨中游断桥

    野桥丹阁总通烟。春气虚无花影前。北浦问谁芳草后，西冷应有恨情边。

    看桃子夜论鹦鹉，折柳孤亭忆杜鹃。神女生涯倘是梦，何妨风雨照婵娟。

    上巳

    触望皆幽素，离离欲细吹。桃花溫渌水，游女弄江篙。

    珠阁鸣筝晚，兰香入树迟。应怜芳草梦，犹待卷帘知。

    西陵十首

    西冷月照紫兰丛，杨柳丝多待好风。小苑有香皆冉冉，新花无梦不濛濛。

    金吹油壁朝来见，玉作灵衣夜半逢。一树红梨更惆怅，分明遮向画楼中。

    其二

    灯昏月底更伤神，马埒随风夜拂尘。杨柳已成初雁恨，桃花犹作未莺春。

    青骢点点馀新迹，红泪年年属旧人。芳草还能邀风吹，相思何异洛桥津。

    其三

    九嶷弱水共沉埋，何必西冷忆旧怀。玉碗如烟能宛转，金灯不夜若天涯。

    山樱一树迷仙井，桃叶干条渺风钗。万古情长松柏下，只愁风雨似秦淮。

    其四

    游丝一半蝶惊回，故似飘花入树来。上巳何须射马苑，清明仍作斗鸡台。

    凄迷蕙帐坟前杏，旷渺玄亭种后梅。只有新通花上月，梨魂寂寂五更开。

    其五

    微波一曲月苍茫，声起西冷叶叶凉。杜宇每随金管发，春风不及玉杯长。

    邀入画舫田鸚鹉，游女新绫织凤凰。况是绮花轻蝶里，止应十步有兰香。

    其六

    西陵云物自萧森，垄雊高岩涧水深。桂白小山惟叶落，梨红大谷识春阴。

    山阳最感邻入笛，东野时闻处女琴。尚有田园赋归客，栖迟无限洛川吟。

    其七

    脩脩林景在高柯，此夕西园行珮过。隔水何人匪别鹤，空山无树亦微波。

    黄梅自合錢塘雨，修竹谁传庚墓歌。落日怀人正江上，最令平子夜愁多。

    其八

    丛兰飛蝶似秋霞，翡翠巢空织素家。叶县偶逢双凫舄，南阳时有钿香车。

    河源杨柳今成雪，西域葡萄开早花。不信蛾眉蔽珠阁，相思应是玉钩斜。

    其九

    春风无限更花朝，宝瑟何繇声暗销。卢女弹空横却月，湘江吹罢欲回潮。

    惟闻缓缓椎苏小，已有盈盈学董娇。寂寞西冷烟雨后，才馀桃李隔溪桥。

    其十

    荒凉夙昔鹤曹游，松柏吟风在上头。苑吏已无勾漏鼎，烟霞犹少岳衡舟。

    遥怜浦口芙蓉树，彷佛山中孔雀楼。从此邈然冀一遇，遗宫废井不胜愁。

    寒食

    沧沧人闺景，薇藿自生芳。石露澄松白，春风杂树黄。

    莺啼犹着雨，云乱欲侵裳。今日故园节，蔥茏安可忘。

    清明行

    春风晓帐樱桃起，绣阁花騘绮晴旨。桃枝榔枝偏照人，碧水延娟玉为桂。

    朱兰人手不禁红，芳草纷匀自然紫。西冷窈窕双回鸾，蕙带如闻明月气。

    可怜玉鬢茱萸心，盈盈艳作荚蓉生。明霞自落凤巢里，白蝶初含团扇情。

    丹珠泣夜柳条曲，梦入莺闺漾空渌。斯时红粉飘高枝，豆蔻香深花不续。

    青楼日暮心茫茫，柔丝折入黄金床。盘螭玉燕无可寄，空有鸳鸯弃路旁。

    月夜登湖心亭

    碧草河西水上亭，和烟和月复空冥。芙蓉曲断金波冷，杨柳姿深天外青。

    涌夜何人吟落木，春江一望却侵星。遥怜处处烽烟事，长啸无心阁自凭。

    冷泉亭作

    林高曾似故园情，苍壁如闻庐岳声。秋浦依微暗寒水，春花映掩湿啼莺。

    丹霞会向岩头识，碧涧还因树顶明。何事嵩阳未归去，庄知薛荔可选名。

    西湖八绝句

    垂楊小院绣帘东，莺阁残枝未思逢。大抵西冷寒食路，桃花得气美人中。

    其二

    年年红泪染青溪，春水东风折柳齐。明月乍移新叶冷，啼痕只在子规西。

    其三

    湘弦瑟瑟琐青梅，些是香销风雨嵬。无数红兰向身泻，谁知多折不能回。

    其四

    南屏烟月晓沉沉，细雨娇莺泪似深。犹有温香双蛱蝶。飛来红粉字同心。

    其五

    亚枝初发可怜花，剪剪青鸾湿路斜。移得伤心上杨柳，西冷杜宇不曾遮。

    其六

    青芜烟掠夜凉时，落尽樱槐暗碧池。恨杀杨花已如泪，春风春梦又相吹。

    其七

    晴湖新水玉生烟，芳草霏霏饳雁钿。苦忆青陵旧时鸟，桃花啼里不曾还。

    其八

    愁看属玉弄花矶，紫燕翻翻湿翠衣。寂寞春风香不起，残红应化雨丝飞。

    岳武穆祠

    钱塘曾作帝王州，武穆遺坟在此丘。游月旌旗伤豹尾，重湖风雨隔髦头。

    当年宫馆连胡骑，此夜苍茫接戍楼。海内如今传战斗，田横墓下益堪愁。

    赠汪然明

    禹台紫气郁相望，长者高名动四方。白首云霄羊陟誉，黄金湖海尉佗装。

    春风北地樽应满，夜月西京赋自长。论到信陵还太息，中原龙卧有谁当。

    过孤山友人快雪堂

    高秋居上隐柴桑，有客登临过草堂。黄蝶晴添花淡渺，青鸠啼断月微茫。

    松岩巢鹘翻幽果，童子移琴叩竹房。我欲题诗向仲蔚，孤云寂寂辋川庄。

    游净慈

    每忆华林集，聊同月浦游。童岩吐春霤，杜若起芳洲。

    小凤栖桐树，朝霞引桂舟。此中无绛雪，犹为白云留。

    雪刘晋卿

    子政还传中垒官，景丹一札动长安。才推玉树披云馆，名在金茎承露盘。

    作赋雄凤龙堞起，怀人明月兔园寒。应知同甫悲歌意，剪烛忧时过夜阑。

    于忠肃祠

    少保绝世人，功名寄辽廓。方其用兵时，战守何精确。

    意气吞龙荒，事业高云阁。坐见大驾回，左贤死绝幕。

    一朝天命移，穰苴谋始作。西市诵白云，风雷遂寂寞。

    异议岂不知，历数公所学。伤哉感殊遇，因此犯锋锷。

    至今二百年，精灵在丘壑。我来西湖滨，檐霤更萧索。

    荒草鸣蟪蛄，青天横鶖鹗。松柏暗丘陇，枯桑喧鸟雀。

    灑泪空夕阳，英风竟安托。自公替凌后，几人称荦卓。所以徒步客，恸哭霸王略。

    游龙井新庵

    幽禽多夕响，佳人延暮悲。山馆唱高言，玄鹤鸣清池。

    悠悠堕涧水，登眺有馀思。弹琴盘石间，岂必岩桂枝。

    月出流金塘，清歌同盛吋。女萝生北山，云气临华榱。

    回翔此佳会，后宴安可期。引領叹浩渺，四座各长咨。

    赠陆处士

    谁于物外见文雄，一夕新思满桂丛。甫里玄谈高洛下，干原文笔擅江东。

    芙蕖合载中山曲，杨柳应同慧挠风。身是华亭旧时客，叮知馀论在司空。

    西湖采莼

    空川日暮夜云层，烟景无心问武陵。为有春风轻鹤浦，缘寻秋味暗鱼罾。

    江篱自爱陶彭泽，樽酒探思张季鹰。更忆故人峰泖曲，相思何处寄莼冰。

    出关外别汪然明

    游于天涯感塞鸿，故人相别又江枫。潮声夜上吴城阔，海色晴连越嶂空。

    壁垒烟销生日月，菰蒲日落起雄风。谁怜把酒悲歌意，非复桃花潭水同。

    题祁幼文寓山草堂

    悬圃凉风物外姿，石樓丹蝀总相宜。家通洛浦琪云接，人倚湘君放鹤迟。

    花满晓临珠盖拂，莺啼春入玉衣吹。伊余亦有怀园引，笛里青霞渺桂旗。



 柳如是尺牍小引

    余昔寄迹四湖，每见然明拾翠芳堤，偎红画舫，徉徜山水间，俨黄衫豪客。时唱和有女史纤郎，人多艳之。再十年，余归三山，然明奇眎画卷，知西泠结伴，有画中人杨云友，人多妒之。今复出怀中一瓣香，以柳如是尺牍寄余索叙。琅琅数千言，艳过六朝。情深班蔡，人多奇之。然明神情不倦，处禪室以致散花。行江皋而逄解珮。再十年，继三诗画史而出者，又不知为何人？总添入西湖一段佳话。余且幸附名千载云。三山林雪天素书于翠雨阁。



 柳如是尺牍 一至十

    一

    湖上直是武陵谿，此直是桂栋药房矣。非先生用意之深，不止于此。感甚！感甚!寄怀之同，乃梦寐有素耳。古人云：千里犹比邻。殆不虚也。廿八之订，一如台命。

    二

    早来佳丽若此，又读先生大章，觉五夜风两[雨]凄然者，正不关风物也。羁红恨碧，使人益不胜情耳。少顷，当成一诗呈教。明日欲借尊舫，一向西泠两峰。余俱心感。

    三

    泣蕙草之飘零，怜佳人之埋暮，自非绵丽之笔，恐不能与于此。然以云友之才，先生之侠，使我辈即极无文，亦不可不作。容俟一荒山烟雨之中，直当以痛哭成之可耳。

    四

    接教井诸台贶。始知昨宵春去矣。天涯荡子，关心殊甚。紫燕香泥，落花犹重，未知尚有殷勤启金屋者否？感甚！感甚!刘晋翁云霄之谊，使人一往情深，应是江郎所谓神文昔耳。某翁愿作交甫，正恐弟仍是濯缨人耳。一笑!

    五

    稽叔夜有言：人之相知，贵济其天性。弟读此语，未尝不再三叹也。今以观先生之于弟，得无其信然乎？浮谈谤歜之述，适所以为累，非以鸣得志也。然所谓飘飘远游之士，末加六翮，是尤在乎鉴其机要者耳。今弟所汲汲者，止过于避迹一事。望先生速图一静地为进退。最切!最感!馀晤悉。

    六

    弟欲览草堂诗，乞一简付。诸女史画方起，便如彩云出衣。至云友一图，竟似濛濛渌水，伤心无际。容假一二日，悉其灵妙，然后奉归也。

    七

    鹃声雨梦，遂若与先生为隔世游矣。至归途黯瑟，惟有轻浪萍花与断魂杨柳耳。回想先生种种深情，应如锅台高揭。汉水西流，岂止桃花千尺也。但离别微茫，非若麻姑方平，则为刘阮重来耳。秋间之约，尚怀渺渺，所望于先生维持之矣。便羽即当续及。昔人相思字。每付之断鸿声里。弟于先生亦正如是，书次惘然。

    八

    枯桑海水，羁怀遇之，非先生指以翔步，则汉阳摇落之感，其何以免耶？商山之行，亦视先生为淹速尔。徒步得无烦屐乎？并闻。

    九

    惠眎新咏，正如雪峨天半。十日览之，未得波叶，况云琢玉，有不为邯郸之步者耶？落霞一题，当令片石被绣矣。拙作容更韵请政。

    十

    分袂之难，昔贤所愳。望中云树，皆足以摇居人之惨澹，点游者之苍凉欠。行省重臣，忽枉琼瑶之答，施之蓬户，亦以云泰。凡斯皆先生齿牙馀论，况邮筒相望，益见远怀耶?不既缕缕。



 柳如是尺牍 十一至二十

    十一

    良晤未几，离歌忽起；河梁澹黯，何以为怀。旧有卫玠之赢，近则裴楷之困。羁绪寒悰，惟以云天自慰。无论意之有及有不及，先生能寒谷而春溫之。岂特刘公一纸书，贤于十部从事而已。二扇草上，病中不工。书不述怀，临风怅结。

    十二

    高咏便如八琅之璈，弹于阆风。虽缑吹湘弦，何足并其灵骏。即当属和，书箑请政。落月屋梁，疑照颜色；闻笛之怀。想均之矣。来墨精妙，斋名双青。触绪无端，俟清塵以悉耳。

    十三

    鳞羽相次，而晤言遥阻，临风之怀，良不可任。齐云胜游，兼之逸侣；踦衅之思，形之有日。奈近赢薪忧，褰涉为惮。稍自挺动，必不忍蹇偃，以自外于霞客也。兹既负雅招，更悼索见。神爽遥驰，临书惘惘。

    十四

    褦襶宴坐，愈深赏音之怀，况以先生之高彻人伦水鉴。岁寒三过，何止访戴雪舟，可一日而不对冰壶，聆玉屑耶？昨以小疢，有虚雅寻。怏怏之馀兼之恧悚。尘中霞表，二者知有分矣。先生得无赏其言而察其意耶？一笑。

    十五

    云海之思，寄于一介；虽有幽氲，岂可达耶?燕居有怀，得无相念；屯越之意，不谋而会矣。长翁处旧作书箑，似乎荒忽。容耑赋长言，以志扬颂。何如？

    十六

    弘览前兹，立隽代起。若以渺末，则轮翮无当也。先生优之以峻上，期之于绵邀，得无逾质耶？鳞羽相望，足佩殷远。得片晷商山，复闻挥塵，则羁怀幸甚耳。

    十七

    寄繁思于鳞羽，斯已无聊，况旷日而闻问。何如感切耶？有怀光霁。无时去心；忽捧素节，恍若被面。日高咏下投。稠仪远饷，此岂渺末所敢当。辞笔所能颂也！流光甚驶，旅况转凄。恐悠悠此行，终浪游矣。先生相爱，何以命之？一逢岁始，即望清驺。除夕诗，当属和呈览，馀惟台照，不既。

    十八

    温序想清襟与和风相扇，可胜延跃。不意元旦呕血，遂尔岑岑。至今寒热日数十次。医者亦云，较旧沉重。恐濒死者无几。只增伤悼耳。所感温慰过情，邮筒西寄。铭刻之私，非言所申。嗟乎!知己之遇，古人所难。自愧渺末，仙以当此？倘芝眉得见，愁苦相劳，复何恨耶?荒迷之至，不知伦次。

    十九

    摇落旅怀，奄焉青序。所谓思发花前，人归雁后耳。远饷华灯，清辉如对。觉悬鱼之固，无以称施。奈何!知瞻晤在即，欣辨无任。幸勿爽期，临褚延切。

    二十

    一发尺素，一为沾襟，浑似对溫颜而道繁愫也。旅思其凄，归心转剧。相望盈盈，何繇披沥。如得片晷过存，一筹住留，则羁人幸甚。否则躬涉远叩，田奉清塵也。仓忽草复。



 柳如是尺牍 二十一至三十一

    廿一

    蜩燕之翔，枋榆而止，兼之荒散，体气未遒，方惧识者见嗤。乃尔椎誉溢量，得之意表，宁不自恧。至若高引百言，开人云雾，盘彝古异，钟吕洪荡，近代文人所难梦见。此岂渺末能承，词笔可叹也。缕缕之绪，俟对以悉。

    廿二

    雪至雨归，易別为惻。行旌所渺，劳心随之。见眎新咏，凄若繁弦，当勉和以政。毕兄诗叙，雁道人新篇，计初十侧可就。行期当如前约。临楮悒悒。

    廿三

    前接教后，日望车尘。知有应酬，良晤中阻。徙倚之思，日切而已。入春惘惘，至今辍岭。杰作高迈，达夫何足彷拂。览之神往。

    廿四

    云霄殷谊，褰涉忘劳。居有倒屣，行得顺流。安驱而至，坦履而返。萍叶所依，皆在光霁。特山烟江树，触望黯销。把袂之怀，渺焉天末巳。审春暮游屐遄还，故山猿鹤，梦寐迟之。如良晤难期，则当一羽脩候尔。廿四日出关。仓率附闻。嗣有缕缕，俟之续布，不既。

    廿五

    率尔出关，奄焉逾月。先生以无累之神，应触热之客，清淳之语，良非虚饰。而弟影杯弥固，风檄鲜功，乃至服饵清英，泳游宗极。只溢滞滛，靡闻恬遏。地有观机曹子，切劘以文。其人邺下轶才，江左罕俪，兼之叔宝神清之誉，彦辅理遣之谈。观涛之望，斯则一耳。承谕出处，备见恺切，特道广性峻，所志各偏。久以此事推纤郎，行自愧也。即其与云云，亦弟简雁门而右逢掖谐尚使然，先生何尤之深，言之数欤？至若某口语，斯又鄙流之恒，无足异者。董牛何似？居然双成耶?栖饮之暇，乐闻胜流。顾嵇公懒甚，无意一识南金。奈何!柴车过禾，旦夕迟之。伏枕荒谬，殊无铨次。

    廿六

    弟昨冒雨出山，早复冒雨下舟。昔人所谓欲将双屐，以了残缘，正弟之喻耳。明早当泊舟一日，俟车骑一过，即回烟棹矣。望之。

    廿七

    得读手札，便同阿闪[閦]国再见矣。但江令愁赋，与弟感怀之语，大都若天涯芳草，何繇与巴山之兩，一时倾倒也。许长史，亦止在先生数语间耳。望之!馀扼腕之事，病极．不能多述也。

    廿八

    弟之归故山也，本谓吹笛露桥，闻箫月榭。乃至锦瑟瑶笙，已作画檐蛛网。日望凄凉，徒兹绵丽。所以未及遵剡棹，而行踪已在六桥烟水间矣。已至湖湄，知先生尚滞故里。又以横山幽崎，下减赤城，遂怀尚平之意。不意甫入山后，缠绵夙疾，委顿至今。近闻先生已归，幸即垂视。山中最为丽瞩，除药炉禅榻之外，即松风桂渚。若觌良规，便为情景俱胜。读孔璋之檄，未可知也。伏枕草草，不悉。

    廿九

    弟抱疴禾城，已缠月纪。及归山閤，几至弥留。见遮须之尊，忘波旬之怖。不意太山有生肌之赐，贾鵩空颂劳之辞。今虽华鬘少除，而尼连未浴。邈邈之怀，未卜清迈。何期明河，又读鳞间耶？弟即日观涛广陵，聆音震泽。光生又以尚禽之事未毕。既不能晤之晚香，或当期之仙舫也。某公作用，亦人异赌墅风流矣。将来湖湄鳜鱼如丝，林叶正頳。具为延结，何可言喻。

    三十

    嗣旨遥阻，顿及萧晨。时依朔风，禹台黯结。弟小草以来，如飘丝雾，黍谷之月，遂蹑虞山。南宫主人，倒屣虬知；羊公谢傅，观兹非邈。彼闻先生与冯云将有意北行，相望良久。何谓一仲，尚渺溯洄？弟方耽游蜡屐，或至阁梅梁雪，彦会可怀。不尔，则春王伊迩，薄游在斯。当偕某翁便过通德，一景道风也。耑此脩候，不既。

    三十一

    尺素之至，共感相存。知虞山别后，已过夷门，延津之介，岂漫然耶？此翁气谊，诚如来教。重以盛心，引眎明恺。顾惭菲薄，何以自竭。惟有什袭斯言，与怀俱永耳。武夷之游，闻在旦夕，杂佩之义，于心阙然。当俟越橐云归，或相贺于虞山也。应答小言，已分嗤弃，何悟见赏通人，使之成帙。非先生意深，应不及此。特有远投，更须数本，得飞桨见眙为感!非渺诸惠，谢谢。四箑草完。不尽。



 柳如是诗拾遗

    依韵奉和二首

    春风習習转江城，人日于人倍有情。帖勝似能欺舞燕，妆花真欲坐流莺。

    银旙囡戴忻多福，金剪侬收喜罢兵。新月半轮灯乍穗，为君酹酒祝長庚。

    佛日初辉人日沉，彩旙清晓供珠林。地于劫外风光近，人在花前笑语深。

    洗罢新松看沁雪，行残旧药写来禽。香幻绣阁存常好，不唱卿家缓缓吟。

    附人日示内二首钱谦益

    梦华乐事满春城，今日凄凉故国情。花熸舊枝空帖燕，柳燔新火不藏莺。

    银幡头上冲愁阵，柏叶尊前放酒兵。凭仗闺中刀尺好，剪裁春色报先庚。

    灵辰不共劫灰沉，人日人情泥故林。黄口弄音娇语涩，绿窗停梵佛香深。

    图花却喜同心蒂，学鸟应师共命禽。梦向南枝每西笑，与君行坐数沉吟。

    横山杂作

    美人遥夜忙何方？应是当年蹭蹬乡。自爱文园能犊鼻，那愁世路有羊肠。

    徐看雀坠枝先坠，谁借桃僵李亦僵。只此时名皆足废，宁须万事折腰忙。

    題顧横波夫人墨兰图册

    兴来泼墨满吟笺，半是张颠半米颠。俗眼迷离浑不辨，嗤它持作画图看。

    其二

    暂向幽芳一寫真，笔花飛落墨痕新。總然冷淡难随俗，岩谷而今有幾人？

    其三

    读罢离骚酒一壶，残灯照影夜犹孤。看来如梦复如幻，未审此身得似无。

    其四

    眼界空华假复真，花花葉葉净无塵。千秋琴操犹馀调，半是骚人现化身。

    其五

    翻风解作前溪舞，泣露犹闻子夜歌。一片幽怀誰领略，托根无地奈渠何。

    其六

    不共青芝石上栽，旨容荆棘与莓苔。根苗净洗无尘土，好待东风送雨来。

    其七

    泣露啼烟三两枝，写来真作断肠辞。怀香老去凭谁惜，独抱奇姿只自知。

    其八

    闲评争说所南翁，向后人文半已空。莫讶豪偷花叶减，怕它笔墨恼春风。

    其九

    晚窗梦醒系相思，静对潇湘九畹姿。世眼大都看色相，枝头何不点燕支？

    其十

    懒踏长安九陌尘，独怜空谷十分春。豪端画破虚空界，想见临池妙入神。

    丙戌三月既望，偶检阅顾夫人所写墨兰一叶，清妍秀润，绰约有林下风，真堪什袭藏也。

    率题数绝，以识景仰。如是并跋。

    题画竹

    不肯开花不趁妍，萧萧影落砚池边。一枝片叶休轻看，曾住名山傲七贤。

    题画梅

    色也凄凉影也孤，墨痕浅晕一枝枯。千秋知己何人在，还赚师雄入梦无。

    题山水人物图册

    古彝词长先生为余作西泠采菊长卷，余临古八帧以报之。我闻居士柳如是。

    为得风骚趣，柴门迥不开。人从尘外見，诗向静中来。

    消息须微悟，推敲别有才。吟成谁解爱，幽径长莓苔。

    其二仿文氏画法，口溪涤砚并题

    攓云一径澹风漪，翠筱萧萧冷砚池。便仿宋书佥片瓦，官私不许怒蛙知。

    爱掬溪泉浣砚尘，溪花俱晕墨痕春。可知真砚何曾损，七客于中认主宾。

    其三偶阅赵大午画册，戏临其一于如是庵

    扁舟载得秋多少，荡过闲云又荡风。曾记荻花枫叶外，斜阳输我醉颜红。

    其四

    兩过空亭听乱流，无人渔钓鉴湖秋。晚风夕照闲水洗，口月依口上白头。

    其五

    凉散碧梧影，横琴每夕曛。静涵千涧水，坐送隔溪云。

    仙乐钧天梦，秋声落雁群。绮寮风细细，香沁藕丝裙。

    其六

    枣花帘额暝烟低，清绝疏寮见旧题。满径苔口人迹少，仙禽口过竹枝西。

    其七仿宋人设色法并题

    叶叶浓愁寸寸阴，碧云天末澹疏吟。年时忆听同峰雨，人与芭蕉一样心。

    其八唐口口寓花丛里听吹萧图，戏抚其意

    一重空翠一重烟，楼阁三层小洞天。才子最宜花眷属，仙人兮结月蝉娟。

    那无俊语酬春色，如此闻根亦破禅。谱要替修香要口，东风还要出大千。

    赋范司马嘉莲作

    风流不坠莫愁城，司马池台胜已并。只觉花莲连理好，尽缘人重合欢名。

    双凌芍药阶前艳，并照荚蓉幕里清。从此三生怀渌水，年年开发倍含情。

    金明池咏寒柳

    有怅寒潮，无情残照，正是萧萧南浦。

    更吹起，霜条孤影，还记得旧时飞絮。

    况晚来烟浪斜阳，见行客特地瘦腰如舞。

    总一种凄凉，十分憔悴，尚有燕台佳句。

    春日酿成秋日雨。念畴昔风流，暗伤如许。

    纵绕有、绕堤画舸，冷落尽，水云犹故，忆从前，一点东风，几隔着重帘，眉儿愁苦。

    约个梅魂，黄昏月淡，与伊深怜低语。

    垂杨碧

    空回首，筠管榴箋依舊。裂卻紫箫愁最陡，顛倒鸞釵久。

    羨殺枝頭豆蔻，悶殺風前楊柳，一夜金溝催葉走，細腰空自守。

    夜起(残句)

    初月不明庭户暗，流云重疊吐残星。

    寿陈徵君(残句)

    李卫学书称弟子，东方大隐号先生。

    题望海楼

    柳如是手书此联，旧为常州刘靖基先生所藏

    日毂行天沦左界，地机激水卷东溟。

    七言聯句

    淺深流水琴中聽，遠近青山畫里看。



 戊寅草序

    余览诗上自汉魏，放乎六季，下猎三唐。其间铭烟萝土之奇，湖雁芙蓉之藻，固已人人殊，而其翼虚以造景，缘情以趋质，则未尝不叹神明之均也。故读之篇，与之咏，是致莫长于鲍谢矣。现之作，是情莫深于陈思矣。至巉巗骏发，波动云委，有君父之思，具黯怨之志，是文莫盛于杜矣。后之作者，或短于言情之绮靡，或浅于咏物之窅昧，惟其惑于形似也。故外易而内伤，惟其务于侈靡也。故貌丽而神竭，此无论唐山班蔡之所不逮，即河朔汉南之才，雕思而多蒙密之失，深谋而益拟议之病，亦罕有兼者焉。故有嫒远之略，而失在于整栗，此其流逸之患矣。有割曳之姿，而失在于壮溟，此其轻脱之患矣。夫言必诡以肆，气必傲以骋，文必奔腾而涌浏，义必澄泓而取寂，此皆非其至也。然可语于学士大夫之作，不可论于闺襟之什焉。乃今柳子之诗，抑何其凌清而瞷远，宏达而微恣与？夫柳子非有雄妙窅丽之观，修灵浩荡之事，可以发其超旷冥搜之好者也。其所见不过草木之华，眺望亦不出百里之内，若鱼鸟之冲照，驳霞之明瑟，严花肃月之绣染，与夫凌波盘涡，轻岚昼日，蒹葭菰米，冻浦岩庵烟火之袅袅，此则柳子居山之所得者耳。然余读其诸诗，远而惻荣枯之变，悼萧壮之势，则有曼衍漓槭之思，细而饰情于潴者蜿者，林木之芜荡，山雪之脩阻，则有寒澹高凉之趣，大都备沉雄之致，进乎华骋之作者焉。盖余自髫年，即好作诗。其所见于天下之变亦多矣。要皆屑屑，未必有远旨也。至若北地创其室，济南诸君子入其奥，温雅之义盛，而入神之制始作，然未有放情暄妍，即房帷亦能之矣。迨至我地，人不逾数家，而作者或取要眇，柳广遂一起青琐之中，不谋而与我辈之诗竟深有合者，是岂非难哉？是岂非难哉？因足而欲以水竹之渺濛，庭阶之荟翳，遂可以伏匿其声援，而震怵其意气，此实非矣。庶几石林淙舍之寂，桂栋药房之艳，天姥玉女、海上诸神山之侈以巨，使柳子游而不出焉者可也。夫灵矫绝世之人，非有以束之，固不可。笱天下有以束之，亦非处子最高之致也。则意者挟沧溟之奇，而坚孤栖之气乎？夫道之不兼，斯遇之不两得者也。故舍飚驰而就淡漠，亦取其善者而已。使繇是焉，寰中之趣，其亦可眇然而不睹也夫。

    陈子龙題



 戊寅草之拟古诗十九首

    行行重行行

    浩歌发渌水，媚风激青帷。宿昔承眄睞，志意共绮摩。

    岂期有离别，送君春水湄。芳素长自守，远迈竟何之。

    桐花最哀怨，碧柰空参差。思君漳台北，台流吹易长。

    灿烂云中锦，上著双鸳鸯。黄鹄飞已去，鲤鱼何时将？

    青青河畔草

    飚飚华馆风，凫凫玄岭草。习习翔绛晨，淫淫睹窅眇。

    翼翼众奇分，濖濖凌青照。羁望久难慰，星汉长飘飖。

    佳期安可寻，缀目成新眺。

    青青陵上柏

    邑邑云中鹄，幽幽草间虫。劣当得道步，恒坠荒思中。

    人生苦不乐，意气何难雄。走猎邺城下，射虎当秋风。

    芳园置樽酒，妙伎呈嘉容。记苏夹绮毂，琱道列芙蓉。

    宝袂逞飞辩，上客齐卧龙。金吾一何鄙，悲歌心不终。

    今日良晏会

    清晖何灵洁，嘉宾集兹辰。有心洞飞滞，玄华理所亲。

    妙唱不我见，柔翰情难申。驰目玩冥奇，扬蛾肆态神。

    流眄当佳丽，心期桐柏臻。偕我兰蕙姿，驱车玉虚滨。

    别此上五岳，朝列魏夫人。

    西北有高樓

    腾云冠高漳，绮吗疏层台。此日俦旷素，秀竞绝盈苔。

    隐隐东南轩，玉指弹何哀。鳞波障人意，叠起愁为开。

    坚持如断雾，游曳随飞埃。缥渺何足感，良会无新裁。

    罗襦未弃色，檀水未成灰。劲翮即以息，红颜何繇摧。

    涉江采美蓉

    单舟亦折艾，叠舸共采莲。枉抑莲渚上，折露诚迁延。

    风波何浩荡，姿素何清涓。美人来偏迟，使我心沉绵。

    皎皎明月光

    深林自微细，朗月出潺湲。鸂鶒照人白，湿雾横空山。

    明童拨水去，青女骑月还。皎皎被玉服，冶质秋云端。

    抒音自玄畅，岩桂何脩寒。霓旌虽暂住，凤驷难久安。

    瑶琴盘石上，泠泠清商弹。从此离尘纷，悠悠云中鸾。

    冉冉孤生竹

    逍遥感石腴，至神无常移。昔时缟带间，明月何陆离。

    迄今万馀里，不敢忘初时。双鷤自翔侧，单鹄长凄靡。

    火浣织成素，青绫暮还丝。念君惟一身，形影谁执持。

    暖暖九灵璈。浥浥沧景辞。上下台布涯，岂能无相思。

    庭中有佳树

    弱丧为杂役，罔瀁求五芝。硕真因诞德，结藻太玄侧。

    我欲赠夫子，馨香无可植。苟能一有心，何必芝可食。

    迢迢牵牛星

    众星负石濑，河鼓压嘉林。甃粉触荣衣，玄翎蔽天孙。

    千秋鬯幽期，万世共灵心。怆然河桥下，乐度丰影森。

    瞻盻良不远，寤寐神优淫。

    回车驾言迈

    瑟日浔已屑，幽澜谷中变。苍藤交晴木，泬漻盈顾眄。

    蛚蜻相斗飞，白芜满悲溅。朔风上断冥，浪云烛莽殿。

    美好会有时，金石何足恋。我行大漠中，凛凛风吹面。

    城东高且长

    潋滟月清向，照此珊瑚钩。琼户飞逸姿，电窗缀欢稠。

    沉沉行云态，窈窈扶桑洲。靃树筑瑶馆，耀雉涌玉楸。

    美人生南国，更自好金篌。纤杂如隐雷，回伏似波流。

    鬒裳闻内艳，鞮发度清眸。娛心自当逐，欢意良可求。

    大风蔽蘅杜，苗竹吹蜉蝣。保此松柏心，相与邯郸谋。

    驱车上东门

    我登北邙上，下望如蚁位。陇水匝树杪，乌鹊成夜魅。

    笙竽列长杨，丹旐空悦媚。朝见贵人入，暮见名上累。

    昔有苏仙人，千年一归视。华表化犹猢，铜人亦垂泪。

    感此巢神山，长松读丹秘。此事下我欺，药成非汝类。

    孺子何无谋，日夕甘寤寐。

    去者日以疏

    蜚狐窥我旁，潜蚊制我室。苟或非龙彪，良图亦须失。

    台馆易嵯峨，珠玉会萧瑟。岂无激昂志，忧心乃愈疾。

    但当恣邀游，顾眄垂清逸。

    人生不满百

    事大固不满，事小亦必抑。目履周暗彻，体弱尽遐特。

    此非顺饶乐，天命有时息。钟鼓何勿陈，蟋蟀鸣恻恻。

    愿言展生平，芳淑皆自得。

    凛凛岁云暮

    啼蛄暗龙脑，红脂隳兰衣。遐露沉鹢水，帘叶皆严飞。

    烛龙烂银筝，碎风触铜扉。斯时见君子，芳素如桐辉。

    蟠螭为我寝，香衱为我披。咽水断人意，绀黛微情帏。

    篻簩乱云发，骖驾泛清围。自来有霜露，不惜人芳菲。

    情来梦还止，炫炫忘音徽。偶闻天上曲，已怨双情违。

    孟冬寒气至

    雕甍方凄蹙，縟绣更沉戚。泣椒自愁粉，帖翠意难迪。

    旖旎非寒冬，玄灵何迫觌。客从远方来。贻我书的历。

    君心泻瑶树，妾意感花額。言言有深际，欢处殊不怿。

    长感故人心，故心犹可忆。

    客从远方来

    客来何所贻，贴我菖蒲石。菖蒲皆九节，石是珊瑚色。

    怀之生峄梦，灼灼同心臆。金闺自流耀，馨香难雕刻。

    持此歌白纻，逶迤鸾照日。

    明月何皎皎

    金膏弄明月，联风涓绿蘋。斯时欲渝乐，凄凄心久仍。

    戏鲔白怅望，秋麕何积澄。物候信难至，一往无骄矜。

    岂乏旧芳日，对此神不宁。



 戊寅草之遣怀等十九首

    遣怀

    瑟体近亦纵，所在幽雯生。感事类濛远，览志托诚宏。

    冷然通思愫，眇忽殊难更。物候变繁灼，遐浑仍就明。

    春月耿个发，流星没无精。玉形太曲折，绿帏鉴空盈。

    常恐世冶速，灵妙如烟轻。何以见滞质，令吾思不清。

    其二

    设想自堅确，百物曾不逾。冥激最感人，失玩徒须臾。

    上志豁素期。下志结根株。朱顏定无方，交袂光亦殊。

    罗词情四际，织意安能拘。皎皎东西岑，不言神先趋。

    紫兰荫飞盖，绛节焕华区，泛泛若愁思。愿子自无虞。

    晓仙谣

    龙堂夜转回天扉，风巢声隐麗簌低。锦轮日唱洞庭湿，虬幡虎节灵符飞。

    列钱绛滴艾蓉冠，桂殿黄支井壁尾。银河北道开层城，紫梢龙广州细小。

    海风下辨樱桃红，神魄未归仙雾濛。鲸鱼光颜吹不起，晓行万里陵阳宫。

    雷輧无数骜熳语，邪麟斗乘裂波去。一夜娇狞珮珠白，帐中烟浪更无迹。

    游龙潭精舍登樓作时大风和韵

    琢情青阁影迷空，画舫珠帘半避风。缥缈香消动鱼钥，玲珑枝短结甃红。

    同时蝶梦银河里，并浦鸾潮玉镜中。历乱愁思天外去，可怜容易等春蓬。

    白燕庵作

    乃我郡袁海叟之故趾，墓在其侧。

    茅堂虚动可容微，林景幽生知远翳。不似澄岩多种秫，空留五亩列庭葵。

    词人已著河栖室，此地常馀墓草悲。总是震家高卧处，山阳何必更题诗。

    西洲曲仿古作

    清潮下西洲，粲云去江北。金井鸦雏啼，薇帐莺儿色。

    夜半刻花水，遥见黄梅渡。渡时暗莫春，春梦播芳树。

    树下樱桃花，红玉氍毹遮。花发郎不至，妾向阿甄家。

    甄家近河陽，金缕芙蓉裳。芙蓉死芳色，叶老黃蜂碧。

    蜂飞紫荚残，琥珀沉娇烟。忆郎郎不至，烂熳思愁弦。

    一弦复一愁，望郎上层樓。樓高人断绝，却怨双鸾钩。

    鸾钩白如水，叠柳相参差。相思千万里，撩乱鬣松枝。

    鬣松共梧楸，历幕仍轻秋。秋风须缥缈，吹妾上西洲。

    伤歌

    翔禽首飘翳，白云寄贞私。岁月荡繁圃，风物遑棄时。

    揽衣薛高翮，义大难為持。沙棠亦已实，乌椑亦已侈，

    渌水在盛霄，碧月问晴思，厉飚忽若截，洞志讵有私。

    人居天地間，失慮在娥眉。得之讵有几，木叶还辞枝。

    诚恐不悟此，一日沦无期。俦匹不可任，良晤常游移。

    我行非不远，我念非不宜。忧来或不及，沾裳不能止。

    春风易成偶．春雨积成丝。誰能見幽隐，之子来何迟。

    一言违至道，谅为达士雖。

    六忆诗

    忆来时，香气上阶墀。

    金铺月翳映，玉户风凝迟。妙态下须見，掩抑城难思。

    忆坐时，溶漾自然生。

    习适久华会。方意徘徊成。形影春风里，窈窕共一情。

    忆食时，朱顏并玉色。

    微细齐人情，欢爱似不力。别待幽霭姿，惆怅易不食。

    忆眠时，薄艳委娇弦。

    心心易怜念，实实怯缠绵。但惜馀香粉，何处无妖妍。

    忆起时，宛转月阶上。

    零妆斟意审，欢气自随向。神绪堆久藏，因风托思想。

    忆别时，不似惜崎岖。

    意度荡冶得，感念亦复殊。春草待帘栊，光起晴蜘躇。

    杨白花

    杨花飞去泪沾臆，扬花飞来意还息。可怜杨柳花，忍思入南家。

    杨花去时心不难，南家结子何时还？杨白花，不恨飞士入闺闼，但恨杨花初拾時。

    不抱杨花凤窠里，却爱含情多结子。愿得有力知春风，杨花朝去暮复离。

    寒食雨夜十绝句

    玉帘通处暗无声，春草翻为明月情。记得停桡烟雨里，那入家住莫愁城。

    其二

    红绡蛱雾事茫茫，不信今宵风吹长。留后春风自憔悴，伤心人起异垂杨。

    其三

    青骢石路已难看，况是烟鬟风雾寒。爱唱新蝉帐中曲，繇来不向雨中弹。

    其四

    相思鸾发梦潮收，別有雕栏深样愁。明月为他颜色尽，止凭烟兩到长揪。

    其五

    房栊云黑暮宋迟，小语花香冥冥时。想到窈娘能舞处，红须就手更谁知。

    其六

    苇绡万朵夜玲珑，湘翠犹闻帐暖中。从此思君那得去，水精帘下看梧桐。

    其七

    杨柳湖西青漆楼，闻遐风起水须钩。无聊最是横塘路，明月清霜草亦愁。

    其八

    青绫蛱蝶字如霜，半锁杨花更麝黄。燕子不知愁雾里，飞来羞傍紫鸳鸯。

    其九

    年年风雨尽平生，梦里春晖作意行。惹起鸳河半江水，愁人自此不胜情。

    其十

    合欢叶落正伤时，不夜思君君亦知。从此无心別思忆，碧间红处最相思。



 戊寅草之独坐等十六首

    独坐

    春时成独坐，清瑟误芳年。碧渚烟鬟冷，青溪玉梦还。

    灵风长似昔，乐水不如前。因何红草色，却有燕莺怜。

    其二

    昨暮愁思大，如今倍欲伤。神仙自高畅，花鸟任轻扬。

    玉柙多春态，金钩尽晚凉。不知今夜月，真悔照空房。

    咏蕙兰

    一春长是艳阳成，碧雾晴霞蕙草轻。青蕊有香皆是影，黄须无暖独多情。

    春风缥缈何时见，明月清新向此生。空惹深闺无限思，紫兰花里自分明。

    初夏感怀四首

    海桐花发最高枝，碧宇霏微芳树迟。汾水止应多寂莫，蓝田却记最葳蕤。

    城荒弧角晴无事，天外搀枪落亦知。总有家园归未得，嵩阳剑器莫平夷。

    其二

    凄亭云幄对江湖，城上青髦隐大乌。婉娈鱼龙问才艳，深凉烽火字珊瑚。

    谁人明月吹芦管，无数清笳起鹧鸪。愧读神经并异注，愁來不觉有悲歌。

    其三

    扶风歌起向人寒，四月洪涛触望看。夏服左弯从白马，铙歌清彻比乌弹。

    千金元节藏何易，一纸参军答亦难。我欲荣阳探龙蛰，心雄翻足有阑珊。

    其四

    荒荒慷慨自知名，百尺楼头倚暮筝。勾注谈兵谁最险，崤函说剑几时平。

    长空鹤羽风烟直，碧水鲸文澹冶晴。只有大星高夜半，畴人傲我此时情。

    送别

    念子久无际，兼时离思侵。不自识愁量，何期得澹心。

    要语临岐发，行波托体沉。从今互为意，结想自然深。

    其二

    大道固绵丽，郁为共一身。言时宜不尽，别绪岂成真。

    众草欣有在，高木何须因，纷纷多远思，游侠几时沦。

    听钟鸣有序

    钟鸣叶落，古人所叹。余也行危坐戚，恨此真形骨久矣。况乎恻恻者难忘，幽幽者易会。因仿世谦之意，为作二词焉。听钟鸣，鸣何深，妖栏妍梦轻。不续流苏翠羽郁清曲，乌啼正照青枫根。一枫两枫啼不足，鵾弦烦激犹未明。凄凄朏朏伤人心。惊妾思，动妾情，妾思纵横陈海唱弯弧，君不得相思树下多明星。用力独弹杨柳恨，尽情啼敲芙蓉行。月已西，星已沉。霜末息，露未倾。妾心知已乱，君思未全生。情有异，愁仍多。昔何密，今何疏。对此徒下泪，听我鸣钟歌。

    悲落叶

    悲落叶，重疊复相失。相失有时尽，连翩去不息。鞸歌桂树徒盛吋，辞条一去谁能知？谁能知，复谁惜？昔时荣盛凌春风。今日飒黄委秋日，凌春风，委秋日，朝花夕蕊下相识。悲落叶，落叶难飞扬。短枝亦已折，高枝不复将。愿得针与丝，一针一丝引意长。针与丝，亦可量。不畏根本谢，所畏秋风寒。秋风催人颜，落叶催人肝。眷言彼妹子，叶落诚难看。

    五日雨中

    苍茫倚啸有危楼，独我相思楼上头。

    下杜昔为走马地，阿童今作斗鸡游。

    兰皋不仅应犹艳，明月为丸何所投。

    家近芙蓉昌歜处，怜予无事不多愁。

    遥夜感怀

    瀄水风已邃，隐嵁崇然倜。清禽翼中性，敛策见我幽。

    云物既繁结，阎朗抗辨流。俯槛恣群势，从音危族留。

    矹尔著大郁，窈窕明星收。五弦岂澄虑，积思非吾谋。

    从此惻幽晏，恐轶减鼯鼬。心赏徒知给，遐音难自尤。

    灵衣振木末，纤露仍沉浮。西轩何盧没，不寐偏羁忧。

    槻然巨蝙蝠，朴我松炬幽。大乌意谯丽，鹏鸟悲绸缪。

    况复有太息，灼艳阻时候。大义良可钦，烈芳不可週。

    因兹百愁里，又自怀丹丘。神木非苟得，雷骈非易求。

    眷此最妹妙，崿崿无棜稠。安得乏谐媚，英分如龙虬。

    嗟余江海思，浩荡无烦修。清逸非崚嶒，玄翮乃冥游。

    鸣湍虽乏绪，蠖体孰寡筹。触望念斯人，精奇动林薮。靳人若鸾风，弯凤安能俦。

    长歌行

    变瀷谷中翮，霄房有馀依。念子秋岩际，炫炫西山嶶。

    绥鸟悲不迴，毖草狎轻葳。盛时弄芳色，陷势无音徽。我思抱犊人，翻与幽虫微。

    其二

    仙人太皎练，华髻何翩然。混遁东濛文，光策招神渊。

    登此玄陇朔，读此秘宝篇。玄台拔嗜欲，握固丹陵坚。

    何必乘白麟，吹妙璚风烟。灵飞在北烛，八琅弹我前。

    其三

    夙昔媚华盛，明月琅玕苍。麟枝发翠羽，双镜芙蓉光。

    自谓坚绸缪，翔协如笙簧。至今扬玉质，更逐秋云长。

    薿薿杂花凤，皎皎照绮鸯。朱弦勿复理，林鸟悲金塘。

    怅矣霜露逼，灵药无馨香。望望西南星，独我感乐方。



 戊寅草之剑术行等十首

    剑术行

    西山狐鸟何纵横，荒陂白日啼鼯鼪。偶逢意气苍茫客，须眉惨淡坚层冰。

    手无风云但悍疾，挟我双骑西南行。末闻马上言龙骧，已见门前悬弓戟。

    拂衣欲走青珊珊，澒洞不言言剑术。须臾树杪雷电生，玄猿赤豹侵空冥。

    寒锋倒景不可识，阴崖落本风悲吟。吁嗟变化须异人，时危剑器摧石骨。

    我徒壮气满大下，广陵白发心惻惻。视此草堂何为者，雄才大略惟愁疾。

    况看举袖星辰移，海童江妾来迟迟。杰如雄虺射婴茀，矫如胁鹄离云倪。

    萃如列精俯大壑，翁如匹练从文狸。奇鶬孤鹗眼前是，阴云老鹤徒尔为。

    丈夫虎步兼学道，一朝或与神灵随。独我忼忾怀此意，对之硉矹将安之。

    怀人

    青槐黼帐君来日，绿柳潮平我去时，水国竟遮清曲里，家园无计锦帆吹。

    轻篌弱月今谁度，长笛横秋止自知。我爱羁怀如大阮，临风容易得相思。

    朱子庄雨中相过

    朱郎才气甚纵横，少年射策凌仪羽。岂徒窈窕扶风姿，海内安危亦相许。

    朝来顾我西郊前，咫尺蛟龙暗风兩。沉沉烟雾吹鸾輈，四野虛无更相聚。

    君家意气何飞扬，顾盻不语流神光。时时怅望更叹息，叹吾出处徒凄伤。

    天下英雄数公等，我辈杳冥非寻常。嵩阳剑气亦难取，中条事业皆渺茫。

    即今见君岂可信，英思倜傥人莫当。斯时高眺难为雄，水云寥落愁空濛。

    鸳塘蓉幕皆寂寞，神扉开阖翔轻鸿。苍苍幽梦坠深碧，朱郎起拔珊瑚钩。

    风流已觉人所少，清新照耀谁能俦。高山大水不可见，骚入杰士真我谋。

    嗟哉朱郎何为乎？吾欲乘此云中鹄，与尔笑傲观五湖。

    为郎画眉代人作

    龙脑翠袖不飘逼，恐郎兰香退蕸色。风仙红甲不弹遮，疑郎柳叶沾桃花。

    画成绛仙十斛倩，十二玉樓死郎面。风流不画亦迷魂，绮帐莺含消几咽。

    羡杀三生抛情种，知被谁家肉屏拥。妖才艳色俱花身，珠作庾信壁江总。

    金脱赠郎不郎搜，绣被覆郎为郎愁。

    杨柳

    下见长条见短枝，止缘幽恨减芳时。年来几度丝千尺，引得丝长易别离。

    其二

    玉阶鸾镜总春吹，绣影旎迷香影迟。忆得临风大垂手，销魂原是管相思。

    杨花

    轻风淡丽绣帘垂，婀娜帘开花亦随。春草先笼红芍药，雕栏多分白棠梨。

    黄鹂梦化原无晓，杜宇声消不上枝。杨柳杨花皆可恨，相思无奈雨丝丝。

    西河柳花

    艳阳枝下踏珠斜，别桉新声杨柳花。总有明妆谁得伴，凭多红粉不须夸。

    江都细雨应难湿，南国否风好是赊。不道相逢有离恨，春光何用向人遮。

    游鸳湖作

    懭游非无意，植志昭所宣。严城厉旻木，明澹迈嘉川。

    感彼旷达士，逶迤出重玄。扬舲结芳素，恣奇皆自然。

    我来何为者，虚衍匪留连。道匪自玄畅，乐思观群贤。

    下则敌峥嵘，近乃争涂阡。鲜飚自难理，水禽讙五弦。

    潋滟聚云物，峦峎澞高延。于兹倾情愫，黝渺昭华年。

    溶溶丽晴景，无乃栖思坚。遐哉沧洲人，高朗抗琼编。

    崚嶒是我意，滞淹从此专。世态有沉抑，声听多层迁。

    林樾自可度，英达谁能联。丹蚰及青蕤，骀飒鲜奇妍。

    日暮做窿仄，太息游子篇。灵星伏苍嶕，靃摩盈吾前。

    春江花月夜

    小砑红笺茜金屑，上管免毫团紫血。阁上花神艳连缬，那似璧月句妖绝。

    结绮双双描风凰，望仙两两画鸳鸯。无愁天子限长江，花底死活酒庇王。

    胭脂臂捉丽华窘，更衣殿秘绛灯引。龙绡贴肉汗风忍，七华口令着人紧。

    玳筵顶飞香雾腻，银烛媚客灭几次。强饮犀桃江令醉，承思夜夜临春睡。

    麟带切红紅欲堕。鸾钗盘雪尾梢翠。梦中麝白桃花回，半面天烟乳玉飞。

    碧心跳脱红丝匼，惊破金猊香着月。殿头卤簿绣发女，签重慵多吹不起。



 戊寅草之六忆诗等八首

    六忆诗

    忆来时，金剪阁妆台。

    渐听玉摇近，遥知绣幕开。步难花砌稳，香隔翠屏猜。

    忆立时，连缬亚螺眉。

    谜字呼人刻，轻身照水痴。明啼与暗笑，侬意总能知。

    忆坐时，花月可怜宵。

    舞软回风艳．歌迟子夜妖。奠言娇已尽，日日看新娇。

    忆眠时，锦帐下头边。

    风钏佯憨夺，桃衫倚醉牵。为怜宛转意，红烛不移前。

    忆起时，草草只湘裙。

    就镜风吹忍，攀薇架动闻。帐中时纳手。抛航向侬云。

    忆去时，遥遥盼夜头。

    自怜年色好，未肯等闲愁。幸不傍人妒，鸳鸯莫便羞。

    赠友人

    霏微杂雾吹在野，朗月清灵飞不下。流觞曲沼层波青。金塘门苎苍凉夜。

    矜严之气通英词，神锋高涌涛声时。与君突兀论情愫，四座靓默皆凝思。

    君言磊落无寻常，顾盼纵横人不知。当年颇足英雄才，至今猛气犹如斯。

    我闻起舞更叹息，江湖之色皆奔驰。即今天下多纷纷，天子非常待颜驷。

    丈夫会遇讵易能，长戈大戟非难为。一朝拔起若龙骧，身帅幽并扶风儿。

    大羽插腰箭在手，功高跃马称精奇。偶然蠖落在榛莽，亦当结客长杨湄。

    甘泉五柞马虽下，蓝田柳市人多推。千秋以是垂令名，四海因之争心期。

    嗟哉凤凰今满野，有时不识如山鵗。君家北海饶异略，屠肆知为非常姿。

    一旦匿之心胆绝，三年天下无猜疑。君今负义亦如此，得非石室山人无。

    揽君萧壮徒扼腕，城头击鼓鸟夜呼。伟人豪士不易得，伟人豪士不易得，得之何患非吾徒。

    观芙蓉池

    洪蘌既恣意，丹鏁乃联格。怅前事屡违，指后望恐饰。

    因之振冥冥，斯奇遂不匿。矧余无任志，观此嘉所识。

    动非烦自然，感迹亦不啬。回风病其薄，澹影究所实。

    鱼溅岂必设，久之果能得。缅此适凉会，渐近何可息。

    叶蔓顾已深，红涌尚思亟。虽非志所予，良为瞻景即。

    显象非一途，秋风恒足及。澹谈非世宁，迢迢终不抑。从此儆虚遐，觌取众逸色。

    懊侬词

    烛龙烂熳琥珀浓，香衱水凤窈窕同。花幡荡摇亦时爱，虬膏金烬罗袂红。

    谁知有恨在河阳，梦殢遥寻蝶浪长。初闻杨柳咽存风，紫燕黄鹂乍相向。

    吴歈铞瑟是愁时，绮窗深守更惆怅。朝传相见在填河，夕说黄姑宿天上。

    研思密迹非无情，桃花江壁何为心。玉钗罗袖月已晏，侍君芳寝那不乱。

    琼珰翠羽还相怜，愁袅不来魂欲断。无端忽是恨金闺，乌臼风吹意巳怨。

    一晨两晨犹未忘，五宵六旦势将变。拥炉细语君不闻，游丝杂雾谁能念？

    朱帘芳映空玲珑，君面繇来妾不见。可怜无数见时心，一旦蝉娟误弃捐。

    妾还南浦君还东，此夜相思君负侬。荡子春心非一端，秦川漳水何时逢？

    知君已作长干人，长下一去多秋风。江头游女弄明月，兰泽银膏有时歇。

    何如长作一心人，白头至死不相绝。揽君江上旧时书，湿湿红纶飘鲤鱼。

    岂无金管愁清心，亦知永夜娇无数。倚阑此左是谁家？青漆楼西苏小路。

    钱塘花月最可怜，满口荒凉锁深雾。只有回心与懊侬，黄昏日暮闻空啼。回身不见桃花丝，独向胭脂泪如雨。

    送曹鉴躬奉使之楚藩

    纷纷玄意领群姿，寂寞遥闻向楚时。文学方须重邺下，乘传今更属龙池。

    澄江历乱吴云没，洛浦皋烟帝子悲。不是君才多壮敏，三湘形势有谁知？

    其二

    扬舲历历大江阴，极目湘南才子临。楚水月明人澹黯，吴川枫动玉萧森。

    因看淮幕风云壮，未觉襄郧烽火深。顾吾相逢增意气，如今无事只遥吟。

    采莲曲

    莲塘格格蜻尾绿，香威阴烬龙幡曲。兰皋欹雀金鳞浓，水底鸳鸯三十六。

    捉花雾盖凤翼牵，蜂须懊恼猩唇连。叶多蕊破麝灶消，日光琢刺开青鸾。

    麒麟腰带鸭头丝，银蝉佶杂蛾衣吹。郎心清彻比江水，丁香澹澹眉间黄。

    粉痕月避清濛濛。大露寒森迸珠网。藕花欲落丝暗从，锦鸡张翅芙容同。

    脉脉红铅拗莲子，波石溅秋罗衣。胭脂霏兩俨相加，云中更下双飞雉。

    月夜登楼作

    香乾欹雀下帘迟，腥血屏风斗一枝。应有声多吹落木，况看星炯耗清池。

    秋原鹤气今方纵，时各言鹤事数条。明月兰姿不误时，为是穿针最佳近。鸡台人惹又相思。



 戊寅草之赠宋尚木等二十四首

    赠宋尚木

    永栖无缓阻，悷思时为防。漂漂中自合，遇物资所详。

    幽姿终见迥，清晖亦与亢。平蹙固异安，聊虑矜未央。

    纷然赴柔节，属要更屡忘。揽君意气盛，使我心志长。

    正说示区理，植思去所妨。静默有深态，神锋匪萧浪。

    峥嵘散条纪，慷慨恣霸王。与论天下事，历历为我伤。

    斯入信龙蠖，良会多彷徨。策奇及涤体，俯仰何洋洋。

    读书兼射猎，不屑夷门傍。惜此然诺心，十年不得扬。

    逢君青冥器，往往无尽藏。知己真难酬，中夜恒怏怏。念此苕华发，严志同秋霜。

    初秋八首

    云联远秀正秋明，野落晴晖直视轻。水气相从烟未集，枫林虚极色难盈。

    平郊秔稻朝新沐，大泽凫鷺夜自鸣。莫谓茂陵愁足理，龙堂新月涤江城。

    其二

    银河泛泛动云凉，荒荻苍茫道阻长。已有星芒横上郡，犹无清角儆渔阳。

    遥分静色愁难制，向晚凋菰气独伤。自是清晖堪倚恨，故园鸊鵜旧能妨。

    其三

    苍然万术白蘋烟，播落鱼龙有岁年。人似许玄登望怯，客如平子学愁偏。

    空怀神女虚无宅，近有秋风缥缈篇。日暮飘零更何所，翩翩雁翅独超前。

    其四

    轻成游鹤下吟风，夜半青霜拂作容。僵蹇恣为云物态，嶙峋先降隐沦丛。

    五原落日交相掩，三辅新秋度不同。矫首只愁多战伐，应知浩荡亦时逢。

    其五

    胧胧瞑色杂平河，秋物深迷下草须。不辨暗云驱木落，惟看鲛室浴凫孤。

    南通水府樯乌盛，北照高原树影枯。同向秋风摇白羽，愁闻战马待单于。

    其六

    幽漫飞鸟视平原，露过浮沉漠漠屯。此日风烟给泗左，无劳弓矢荡乌孙。

    波翻鱼雁寻新气，水冷葡萄似故园。惆怅乱云还极上，不堪晻暖肆金樽。

    其七

    长风疏集未曾韬，矫雉翻然谋上皋。葭荻横秋投废浦，风烟当夜接虚涛。

    云妍翳景紫时急，红逖烟滋杂与高。回首弯龙今不守，崔巍真欲失戌刀。

    其八

    鱼波唼唼水新週，高柳风通雾亦勾。晓雨掠成凉鹤去，晚烟栖密荻花收。

    苍苍前箙鹰轻甚，湿湿河房星渐赒。我道未舒采药可，清霜飞尽碛天擊。

    秋夜杂诗四首

    密密水新视，漻漻虫与恒。星河淡未直，雀鸟气全矜。

    杂草形人甚，稠梧久已乘。犹馀泯漠意，清夕距幽藤。

    其二

    湫壁如人意，澄崖相近看。数纹过清濑，多折造微湍。

    云实锼深树，清霜落夜兰。此情更大渺，百药竟其端。

    其三

    月流西竹涧，惑杂放虚云。桂影空沉瓦，松姿不虐群。

    鱼飞稻冥冥，鸱去荻纷纷。惟当感时候，相与恣灵文。

    其四

    望之规所务，椒樾杂时非。芳众逾知互，星行多可违。

    皂雕虽日曼，河驷不无依。悽怀良自尔，谁不近微几。

    七夕

    芙蓉夜涌鳜鱼飔，此夕苕簞来梦知。为有清虚鸳阁晚，无劳幽诡蝶花滋。

    仙人欲下防深漠，苍影翩然入窦湄。已是明雯星露会，乌啼灯外见來迟。

    晓发舟至武塘

    木影固从混，水云脱众泠。鱼波已相截，凫景信能冥。

    漠慎风聊出，滋深雾渐形。还思沦异者，何处有湘灵？

    其二

    闲态眷新鲔，靡靡事废洲。九秋悲射猎，万里怅高忧。

    大泽岂终尔，荒交真少谋。愧余徒迈发，丹鸟沦翔浮。

    月夜舟中听友人弦索

    云涂秋物互飘萦，整月华桐娈欲并。石镜辩烟悽愈显，红窗新炥郁还成。

    通人戏羽嫣然落，袅草澄波相背明。已近鹍弦第三拨，星河多是未峥嵘。

    秋深入山

    将翻苍鸟迥然离，昃木丹峰见坠迟。清远欲如光禄隐，深闲大抵仲弓知。

    遥闻潺濑当虚晃，独有庭筠翳暮姿。松阁华岗皆所务，纷纷柯石已前期。

    八月十五夜

    涤风初去见迂芳，招有深冥隐桂芒。翠鸟趾离终不发，绮花人向越然凉。

    连鱼窈窈浮虚涧，烟柳沉沉拂淡篁。已近清萍动靠漪，秋藤何傲亦能苍。

    答汪然明

    微雾独领更幽姿，袖里琅玕今尚持。天下清晖言仲举，平原高会有当时。

    因思木影苍林直，为觉四泠绣羽迟。便晓故园星剑在，兰皋秋荻已荒摩。

    九日作

    离离鹤渚常悲此，因迥含霞夕树平。不有霸陵横意气，何人戏马阅高清。

    崚风落叶翻翔婉，菊影东篱欲娈萦。寂寞文园事屡至，海云秋日正相明。

    秋尽晚眺

    西峦已降青濛色，耿木澄枝亦见违。远觌众虚林磬淡，近联流冥赤枫肥。

    相听立鹤如深意。侧儆寒花薄暮矶。为有秋容在画角，荒台多是草裔菲。

    其二

    流澌纷影入鱼粱，药径秋岩气已伤。天下嶙峋归草阁。郊原深永怯牙檣。

    烟苞衰柳馀晴媚，日蔼江篱落照黄。更自红霜夜明灭，文涟丹溜总相妨。

    咏晚菊

    感尔多霜气，辞秋遂晓名。梅冰悬叶易，篱雪洒枝轻。

    九畹供玄客，长年见石英。谁人问播落，自起近丹经。



 戊寅草之小令

    怀人梦江南二十首

    人去也，人去凤城西。细雨湿将红袖意，新芜深与翠眉低，蝴蝶最迷离。

    人去也，人去鹭鹚洲。菡萏结为翡翠恨，柳丝飞上钿筝愁，罗幕早惊秋。

    人去也，人去画楼中。不是尾涎人散漫，何须红粉玉玲珑，端有夜来风。

    人去也，人去小池台。道是情多还不是，苦为恨少却教猜，一望损莓苔。

    人去也，人去绿窗纱。赢得病愁输燕子，禁怜模样隔天涯，好处暗相遮。

    人去也，人去玉笙寒。风尹啄残红豆小，雉媒骄拥亵香看，杏子是春衫。

    人去也，人去碧梧阴。未信赚人肠断曲，却疑误我宁同心，幽怨不须寻。

    人去也，人去小棠梨。强起落花还瑟瑟，别时红泪有些些，门外柳相依。

    人去也，人去梦偏多。忆昔见时多不语，而今愉悔更生疏，梦里自欢娱。

    人去也，人去夜偏长。宝带乍温青骢意，罗衣轻试玉光凉，薇帐一条香。

    人何在？人在蓼花汀。炉鸭自沉香雾暖，春山争绕画屏深，金雀敛啼痕。

    人何在？人在小中亭。想得起来匀面后，知他和笑是无情，遮莫向谁生。

    人何在？人在月明中。半夜夺他金扼臂，殢人还复看关蓉，心事好朦胧。

    人何在？人在木兰舟。总见客时常独语，更无知处在梳头，碧丽怨风流。

    人何在？人在绮筵时。香臂欲拍何处堕，片言吹去若为思，况是口微脂。

    人何在？人在石秋棠。好是捉人狂耍事，几回贪却不须长，多少又斜阳。

    人何在？人在雨烟湖。篙水月明春腻滑，舵楼风满睡香多，杨柳落微波。

    人何在？人在玉阶行。不是情痴还欲住，未曾怜处却多心，应是怕情深。

    人何在？人在画眉帘。鹦鹉梦回青獭尾，篆烟轻压绿螺尖，红玉白纤纤。

    人何在？人在枕函边。只有被头无限泪，一时偷拭又须牵，好否要他怜。

    咏风筝声声令

    杨花还梦，春光谁主？晴空觅个颠狂处。尤云殢雨，有时候，贴天飞，只恐怕，捉他不住。丝长风细。画楼前，艳阳里。天涯亦有影双双，总是缠绵难得去。浑牵系，时时愁对迷离树。

    听雨更漏子

    风绣幕，雨帘栊，好个凄凉时候。被儿里，梦儿中，一样湿残红。香焰短，黄昏促，催得愁魂千簇。只怕是，那人儿，浸在伤心绿。

    其二前

    花梦滑，杏丝飞。又在冷和风处。合欢被，水晶帏。总是相思块。影落尽，人归去。简点昨宵红泪。都寄与，有些儿，却是今宵雨。

    忆梦江城子

    梦中本是伤心路。芙蓉泪，樱桃语。满帘花片，都受人心误。遮莫今宵风雨话。要他来，来得麼？安排无限销魂事。砑红笺，青绫被。留他无计，去便随他去。算来还有许多时，人近也，愁回处。

    添病诉衷情近

    几番春信，遮得香魂无影。衔来好梦难凭，碎处轻红成阵。任教日暮还添，相思近了，莫被花吹醒。雨丝零。又早明帘人静。轻轻分付，多个未曾经。画樓心，东风去也，无奈受他，一宵恩幸。愁甚病儿真。

    夜景两同心代人作

    不脱鞋儿，刚刚扶起。浑笑语，灯儿斯守。心窝内。着实有些些怜爱。缘何昏黑，怕伊瞧地。两下糊涂情味。今宵醉里。又填河，风景堪思。况销魂，一双飞去。俏人儿，直恁多情，怎生忘你。

    寄书踏莎行

    花痕月片，愁头恨尾。临书已是无多泪。写成忽被巧风吹，巧风吹碎人儿意。半帘灯焰，还如梦水。销魂照个人来矣。开时须索十分思，缘他小梦难寻眎。

    五更浣溪沙

    金猊春守帘儿暗，一点旧魂飞不起，几分影梦难飘断。醒时恼见小红樓，朦胧更怕青青岸，薇风涨满花阶院。

    忆旧河传

    花前雨后，暗香小病，真个思清切。梦时节，见他从不轻回。风动也，难寻觅。简点枕痕刚半折。泪滴红绵，又早春文灭。乒儿臂儿，都是那有情人，故把人心摇拽。

    重游少年游

    丝丝碧树何曾卷，又是梨花晚。海燕翻翻，那时娇面。做了断肠缘。寄我红笺人不见。看他罗幕秋千。血衣着地，未息飘颺，也似人心软。

    落花南乡子

    拂断垂垂雨。伤心荡尽春风语。况是樱桃薇院也。堪悲。又有个人儿似你。莫道无归处。点点香魂清梦里。做杀多情留不得，飞去。愿他少识相思路。



 戊寅草之秋思赋

    时既容与，势则漂暠。将有体之相宣，固聊声之洁变。案衍还会，溓澅称遽；任物未详，化始孰去。曾违累而远群，遂约虚而驿意。运密漠之遗旨，专潺猗以植遇；猎水裔之嫽妙，烨娑草之善捷。鸟应淡而远紏，条敷窏而辅胁。何焰易之不倨，写纷狡之必列。若爽旦之迢璀，方漻屏而又复。结情纚，被腾竖；荡繁石，涌绛浏。外形奔濩，逸机疏炯。与乎漫漫，青荧激流；缤纷可裁，暗蔼眇眇。鸿焯远来，刚英上回；纍然相击。漠不町受。遽役容于混成，将华威而先疾。厥高行游，招摇中息。栖峛崺，迁郁悒；仰踸踔，禀骏遲。竞怳慵而齐形。显修仪之各合。不翔峙于狎中，藉纵冽之甫吟。谅横坠之悉取，尚丰侔之可禁。虽建嶫其易从，恣迥奥而载任。帐鴖鼯之相角，竞栌礧之负搪。意妍要于所届，感众隐而宅华。室幽轇而触暮，月错迕而少蹷。风蔑蔑以夷新，波沦沦而练叶。神回依于美羁，匪霁蔼之交灭。招易叛于若兹，术群聚而非密。肃华坂，欻桂棹，滥云湄，岌玉磶；接椒湚，整危凝。广奇隙，萃弱丽。质自然之博大，抗精观之废留。猗吾道之郅郅，多杂好之衍衍。经弘規而中泰，陬一释而未旋。涂大事惕，不蹈倖源，殊制绝形，沛沛黯黯。即汍沅之在中，轩集之在外。动厉溃之谁营，总纂粲之无睹。银河内涵而径末，星绳缘烁而难趋。揆肆望之掩蔼，益濈没之徘徊；讵升景之不能，悲淳滀之可测；案梧子之沈浮，想楸姿之无则。骈风吹以导靡，瑟玉柱而愆式。平青气之絪缊，顺红兰之序色。揆思所任，冥割乃深；搽蕩往播，固以成文。纡明象之吾属，引怡虑之最盈。乃返沉冥，格和宁。思太上之立德，俨缥际而少闻；为盛遥之逸举，亦渥彩而寡乘。倘朗嫿之不至，又奚取乎诡词？解愨素之可怀，亦时与于未异。奏钟律而一悟，何炫耀之不长？摩揭孽而勿更，流滈瀚其孰忘？揽万象之崄介，究渊琐之共方。望盛时以森桀，距阆阆而邀翔。若华滋之隐隐，抚玄瓚之泱殃。乃摄太乙，降玄冥。丹山峨峨如濎濙，六气扶摇其毓赴。寒门糅糅而骇神，飞龙杳杳其若津。气相察兮宏窐不逮，灵往郁兮嘉思傾涉，发鲸鱼兮蝹蝹触奔，夸沏圠兮插阍硎。訬百官兮韬豢响，廓垠淢兮彪族详。耾震晦兮水不溃，申遌遌兮后助信。雰庭决兮开騀穰，日纪乱兮道消长。傧浮硕兮天声洪，涉无有兮亦已去。盻漘风兮中所予，石复复兮阴藩藩。吾将浸淫兮不知止，嗟秋之阗来兮迁堙易。



 戊寅草之别赋

    草弱朱靡，水夕沉鳞。又碧月兮河粱，秋风兮在林。指金闺于素璧，向翠幔于琴心。于此言别，怀愁不禁。云泫泫兮似浮，泉杳杳而始下。抚檐幄之霏凉，拂银筝其孰写。重以伭花之早寒，玉台之绛粉。既解佩而邅延，更留香之氤氲。揽红药之夜明，怅青兰而晨恨。会当远友，瞻望孤云。于是明河欲坠，玉勒半盼。化桃霞兮王孙马，冲柳雪兮游子衣。离远皋之木叶。牵睛[晴]雾之游丝。度疏林而去我，隔江水之微波。本平夷而起巘，更通达而成河。妍迹已往，遺恩在涂。掩电母而不御．杂水业而常孤。思美人兮江溆，触鸾发兮愁余。并瑶瑟之潺湲。共风吹而无娱。念众族之晈晈，独与予兮纷驰。谁径逝而不顾，怀缥缈而奚知。誠自悲忧，不可言喻。更若玄圃词人，洛滨才子。收车轮于博望，蕩云物于龙池。嘉核甫陈，骊歌遽奏。折银蕊于陇上，骄箫馆于池头。之官京洛，迁斥罗浮。观大旗之莫射。登金谷而不游。叹木瓜之溃粉，聆悽响于清辀。或朔零陵之事，或念南皮之俦。咸辞成而琅琅，视工思而最愁。又若河朔少年，南阳乳虎。感乌马兮庭阶，击苍鹰兮殿上。风戋戋兮渐哀。筑摵摵而欲变。仁客敛魂，白衣数起。左骖殪兮更不还，黄尘合兮心所为。忽日昼之晻暧，睹寒景之侵衣。愁莫愁兮众不知，悲何为兮悲壮士。乃有十年陷敌，一剑怀仇。将置身于广柳，或髡钳而伏匿。共衰草兮班荆，咽石濑兮设食。逝泛滥于重渊，旷霅煜于窋室。酒未及潺，餐末及下。歌河上而沾裳，仰驷沫而太息。若吴门之篪，意本临岐。大梁之客，魂方逝北。当起舞而徘徊，更痛深其危戚。至若掩纨扇于炎州，却真珠厂玉漏、恩甚兮忽绝，守礼兮多尤。观蒻羽之拂璧，慨龙帷之郁留，念胶固而独明，惟销铄之莫任。垂楚组而扰倚，絙凤绶而遣神。盼雉尾于俄顷，迥金螭之别深。日暮广陵，凭栏水調。似殿台之清虚，識宜春之朗曼。乃登舟而呜咽，愁别去其漫漫。又若红粉羽林，辟邪独赐。同武帐之新宠，后灞岸之放归。紫萧兮事远，金缕兮泪滋。更若长积雪兮闭青冢，嫁绝域兮永乌孙。俨云蝉于万里，即烟霓之夕昏。雁山晓兮断辽水。红蕉涩兮辞婵嫒。至若灵娥九日兮将梳，苕蓉七夕兮微渡。月暎晳而创虹缕，露流澌兮开房河。披天衣之霄叙，忽云旗之怅图。亦有托纤阿于淄右，期玉镜于邯郸。甫珊瑚之照耀，亲犀珞之缠绵。悼亭上之春风，叹上巳于玉面。本独孤之意邈，绕窦女之情娟。至有虾蟆陵下之歌，燕子樓前之雨。白杨蕭萧兮莺塚灰，莓苔瑟瑟兮四陵上。怆虬膏之水诀，淡华烛而终古。顾骖驔之奠攀，止玉合之荐处。岂若西园无忌，南国莫愁，始承欢面不替，卒旷然而不违。君歌折柳于郑风，妾咏蘼芜于天外。异樱桃之夜语，非洛水之朝来。自罘罳之雀暗，怜兰麝之鸭衰。据青皋之如昨，看盤马之可哀。招摇蹀躞，花落徘徊。结绶兮在平乐，言别号登高台。君有旨酒，妾有哀音，为弹一再，徒伤人心。悲夫同在百年之内，共为幽怨之人。事有参商，势有难易。虽知己而必别，纵暂别其必深。冀白首而同归，愿心志之固贞。庶乎延平之剑，有时而合。平原之簪，永永其不失矣。



 戊寅草之男洛神赋 有序

    友人感神沧溟，役思妍麗，称以辨服群智，约术芳鉴，非止过于所为，盖虑求其至者也。偶来寒溆，苍茫微堕，出水窈然，殆将惑其流逸，会其妙散。因思古人征端于虚无空洞者，未必有若斯之真也。引属其事。渝失者或非矣。况重其请，遂为之赋。

    格日景之轶绎，荡回风之濙远。縡漴然而变匿，意纷讹而鳞衡。望便娟以熠耀，粲黝绮于琉陈。横上下而仄隐，寔澹流之感纯。配清姓之所处，俾上客其逶轮。水集集而高衍，舟冥冥以伏深。虽藻纨之可思，竟隆杰而飞文。骋孝绰之早辩，服阳夏之妍声。于是徴合神契，典泽婉引。揽愉乐之韬映，擷凝蛽而难捐。四寂漻以不返，惟玄旨之系搴。听坠危之落叶，既萍浮而无涯。临汜藏之萌濭，多漎裔于肆掩。况乎浩觞之猗摩，初无伤于吾道。羊吾之吟咏，更奚病其曼连。善憀慄之近心，吹寒帷之过降。乃瞻星汉，溯河梁。云馺嵃而不敷，波窲杂以并烺。凄思内旷，槭理妙观。消矆崒于戾疾，承辉嫮之微芳。伊苍傃之莫记，惟隽朗之忽忘。惊淑美之轻堕，怅肃川之混茫。因四顾之速援，始嫚嫚之近旁。何熿耀之绝殊，更妙鄢之去俗。匪榆曵之嬛柔，具灵矫之烂眇。水气酷而上芳，严威沆以窈窕。尚结风之栖冶，刻丹楹之纤笑。纵鸿削而难加，纷琬琰其无睹。凫雁感而上腾。潾灦回而争就。方的砾而齐弛，遵襳瞹以私纵。尔乃色愉神授，和体饰芬。启奋迅之逸姿，信婉嘉之特立。群妩媚而悉举，无幽丽而勿臻。椩乎缈兮，斯因不得而夷者也。至其浑摅自然之涂，恋怀俯仰之内，景容与以不息，质寄焕以相依。庶纷郁之可登，建艳蔤之非易。愧翠羽之炫宣，乏琅玕而迭委。即瀖妙之相进，亦速流之诡词。欲乘时以极泓，聿鼓琴面意垂。播江皋之灵润。何瑰异之可欺。协玄响于湘娥，匹匏瓜于织女。斯盘桓以丧忧，雕疏而取志。微扬蛾之为諐，案长眉之瞴色。非彷佛者之所尽，岂漠通者之可测。自鲜缭绕之才，足以穷此爛漾之熊矣。



 湖上草 已卯春

    雨中游断桥

    野桥丹阁总通烟。春气虚无花影前。北浦问谁芳草后，西冷应有恨情边。

    看桃子夜论鹦鹉，折柳孤亭忆杜鹃。神女生涯倘是梦，何妨风雨照婵娟。

    上巳

    触望皆幽素，离离欲细吹。桃花溫渌水，游女弄江篙。

    珠阁鸣筝晚，兰香入树迟。应怜芳草梦，犹待卷帘知。

    西陵十首

    西冷月照紫兰丛，杨柳丝多待好风。小苑有香皆冉冉，新花无梦不濛濛。

    金吹油壁朝来见，玉作灵衣夜半逢。一树红梨更惆怅，分明遮向画楼中。

    其二

    灯昏月底更伤神，马埒随风夜拂尘。杨柳已成初雁恨，桃花犹作未莺春。

    青骢点点馀新迹，红泪年年属旧人。芳草还能邀风吹，相思何异洛桥津。

    其三

    九嶷弱水共沉埋，何必西冷忆旧怀。玉碗如烟能宛转，金灯不夜若天涯。

    山樱一树迷仙井，桃叶干条渺风钗。万古情长松柏下，只愁风雨似秦淮。

    其四

    游丝一半蝶惊回，故似飘花入树来。上巳何须射马苑，清明仍作斗鸡台。

    凄迷蕙帐坟前杏，旷渺玄亭种后梅。只有新通花上月，梨魂寂寂五更开。

    其五

    微波一曲月苍茫，声起西冷叶叶凉。杜宇每随金管发，春风不及玉杯长。

    邀入画舫田鸚鹉，游女新绫织凤凰。况是绮花轻蝶里，止应十步有兰香。

    其六

    西陵云物自萧森，垄雊高岩涧水深。桂白小山惟叶落，梨红大谷识春阴。

    山阳最感邻入笛，东野时闻处女琴。尚有田园赋归客，栖迟无限洛川吟。

    其七

    脩脩林景在高柯，此夕西园行珮过。隔水何人匪别鹤，空山无树亦微波。

    黄梅自合錢塘雨，修竹谁传庚墓歌。落日怀人正江上，最令平子夜愁多。

    其八

    丛兰飛蝶似秋霞，翡翠巢空织素家。叶县偶逢双凫舄，南阳时有钿香车。

    河源杨柳今成雪，西域葡萄开早花。不信蛾眉蔽珠阁，相思应是玉钩斜。

    其九

    春风无限更花朝，宝瑟何繇声暗销。卢女弹空横却月，湘江吹罢欲回潮。

    惟闻缓缓椎苏小，已有盈盈学董娇。寂寞西冷烟雨后，才馀桃李隔溪桥。

    其十

    荒凉夙昔鹤曹游，松柏吟风在上头。苑吏已无勾漏鼎，烟霞犹少岳衡舟。

    遥怜浦口芙蓉树，彷佛山中孔雀楼。从此邈然冀一遇，遗宫废井不胜愁。

    寒食

    沧沧人闺景，薇藿自生芳。石露澄松白，春风杂树黄。

    莺啼犹着雨，云乱欲侵裳。今日故园节，蔥茏安可忘。

    清明行

    春风晓帐樱桃起，绣阁花騘绮晴旨。桃枝榔枝偏照人，碧水延娟玉为桂。

    朱兰人手不禁红，芳草纷匀自然紫。西冷窈窕双回鸾，蕙带如闻明月气。

    可怜玉鬢茱萸心，盈盈艳作荚蓉生。明霞自落凤巢里，白蝶初含团扇情。

    丹珠泣夜柳条曲，梦入莺闺漾空渌。斯时红粉飘高枝，豆蔻香深花不续。

    青楼日暮心茫茫，柔丝折入黄金床。盘螭玉燕无可寄，空有鸳鸯弃路旁。

    月夜登湖心亭

    碧草河西水上亭，和烟和月复空冥。芙蓉曲断金波冷，杨柳姿深天外青。

    涌夜何人吟落木，春江一望却侵星。遥怜处处烽烟事，长啸无心阁自凭。

    冷泉亭作

    林高曾似故园情，苍壁如闻庐岳声。秋浦依微暗寒水，春花映掩湿啼莺。

    丹霞会向岩头识，碧涧还因树顶明。何事嵩阳未归去，庄知薛荔可选名。

    西湖八绝句

    垂楊小院绣帘东，莺阁残枝未思逢。大抵西冷寒食路，桃花得气美人中。

    其二

    年年红泪染青溪，春水东风折柳齐。明月乍移新叶冷，啼痕只在子规西。

    其三

    湘弦瑟瑟琐青梅，些是香销风雨嵬。无数红兰向身泻，谁知多折不能回。

    其四

    南屏烟月晓沉沉，细雨娇莺泪似深。犹有温香双蛱蝶。飛来红粉字同心。

    其五

    亚枝初发可怜花，剪剪青鸾湿路斜。移得伤心上杨柳，西冷杜宇不曾遮。

    其六

    青芜烟掠夜凉时，落尽樱槐暗碧池。恨杀杨花已如泪，春风春梦又相吹。

    其七

    晴湖新水玉生烟，芳草霏霏饳雁钿。苦忆青陵旧时鸟，桃花啼里不曾还。

    其八

    愁看属玉弄花矶，紫燕翻翻湿翠衣。寂寞春风香不起，残红应化雨丝飞。

    岳武穆祠

    钱塘曾作帝王州，武穆遺坟在此丘。游月旌旗伤豹尾，重湖风雨隔髦头。

    当年宫馆连胡骑，此夜苍茫接戍楼。海内如今传战斗，田横墓下益堪愁。

    赠汪然明

    禹台紫气郁相望，长者高名动四方。白首云霄羊陟誉，黄金湖海尉佗装。

    春风北地樽应满，夜月西京赋自长。论到信陵还太息，中原龙卧有谁当。

    过孤山友人快雪堂

    高秋居上隐柴桑，有客登临过草堂。黄蝶晴添花淡渺，青鸠啼断月微茫。

    松岩巢鹘翻幽果，童子移琴叩竹房。我欲题诗向仲蔚，孤云寂寂辋川庄。

    游净慈

    每忆华林集，聊同月浦游。童岩吐春霤，杜若起芳洲。

    小凤栖桐树，朝霞引桂舟。此中无绛雪，犹为白云留。

    雪刘晋卿

    子政还传中垒官，景丹一札动长安。才推玉树披云馆，名在金茎承露盘。

    作赋雄凤龙堞起，怀人明月兔园寒。应知同甫悲歌意，剪烛忧时过夜阑。

    于忠肃祠

    少保绝世人，功名寄辽廓。方其用兵时，战守何精确。

    意气吞龙荒，事业高云阁。坐见大驾回，左贤死绝幕。

    一朝天命移，穰苴谋始作。西市诵白云，风雷遂寂寞。

    异议岂不知，历数公所学。伤哉感殊遇，因此犯锋锷。

    至今二百年，精灵在丘壑。我来西湖滨，檐霤更萧索。

    荒草鸣蟪蛄，青天横鶖鹗。松柏暗丘陇，枯桑喧鸟雀。

    灑泪空夕阳，英风竟安托。自公替凌后，几人称荦卓。所以徒步客，恸哭霸王略。

    游龙井新庵

    幽禽多夕响，佳人延暮悲。山馆唱高言，玄鹤鸣清池。

    悠悠堕涧水，登眺有馀思。弹琴盘石间，岂必岩桂枝。

    月出流金塘，清歌同盛吋。女萝生北山，云气临华榱。

    回翔此佳会，后宴安可期。引領叹浩渺，四座各长咨。

    赠陆处士

    谁于物外见文雄，一夕新思满桂丛。甫里玄谈高洛下，干原文笔擅江东。

    芙蕖合载中山曲，杨柳应同慧挠风。身是华亭旧时客，叮知馀论在司空。

    西湖采莼

    空川日暮夜云层，烟景无心问武陵。为有春风轻鹤浦，缘寻秋味暗鱼罾。

    江篱自爱陶彭泽，樽酒探思张季鹰。更忆故人峰泖曲，相思何处寄莼冰。

    出关外别汪然明

    游于天涯感塞鸿，故人相别又江枫。潮声夜上吴城阔，海色晴连越嶂空。

    壁垒烟销生日月，菰蒲日落起雄风。谁怜把酒悲歌意，非复桃花潭水同。

    题祁幼文寓山草堂

    悬圃凉风物外姿，石樓丹蝀总相宜。家通洛浦琪云接，人倚湘君放鹤迟。

    花满晓临珠盖拂，莺啼春入玉衣吹。伊余亦有怀园引，笛里青霞渺桂旗。



 柳如是尺牍小引

    余昔寄迹四湖，每见然明拾翠芳堤，偎红画舫，徉徜山水间，俨黄衫豪客。时唱和有女史纤郎，人多艳之。再十年，余归三山，然明奇眎画卷，知西泠结伴，有画中人杨云友，人多妒之。今复出怀中一瓣香，以柳如是尺牍寄余索叙。琅琅数千言，艳过六朝。情深班蔡，人多奇之。然明神情不倦，处禪室以致散花。行江皋而逄解珮。再十年，继三诗画史而出者，又不知为何人？总添入西湖一段佳话。余且幸附名千载云。

    三山林雪天素书于翠雨阁。



 柳如是尺牍 一至十

    一

    湖上直是武陵谿，此直是桂栋药房矣。非先生用意之深，不止于此。感甚！感甚!寄怀之同，乃梦寐有素耳。古人云：千里犹比邻。殆不虚也。廿八之订，一如台命。

    二

    早来佳丽若此，又读先生大章，觉五夜风两[雨]凄然者，正不关风物也。羁红恨碧，使人益不胜情耳。少顷，当成一诗呈教。明日欲借尊舫，一向西泠两峰。余俱心感。

    三

    泣蕙草之飘零，怜佳人之埋暮，自非绵丽之笔，恐不能与于此。然以云友之才，先生之侠，使我辈即极无文，亦不可不作。容俟一荒山烟雨之中，直当以痛哭成之可耳。

    四

    接教井诸台贶。始知昨宵春去矣。天涯荡子，关心殊甚。紫燕香泥，落花犹重，未知尚有殷勤启金屋者否？感甚！感甚!刘晋翁云霄之谊，使人一往情深，应是江郎所谓神文昔耳。某翁愿作交甫，正恐弟仍是濯缨人耳。一笑!

    五

    稽叔夜有言：人之相知，贵济其天性。弟读此语，未尝不再三叹也。今以观先生之于弟，得无其信然乎？浮谈谤歜之述，适所以为累，非以鸣得志也。然所谓飘飘远游之士，末加六翮，是尤在乎鉴其机要者耳。今弟所汲汲者，止过于避迹一事。望先生速图一静地为进退。最切!最感!馀晤悉。

    六

    弟欲览草堂诗，乞一简付。诸女史画方起，便如彩云出衣。至云友一图，竟似濛濛渌水，伤心无际。容假一二日，悉其灵妙，然后奉归也。

    七

    鹃声雨梦，遂若与先生为隔世游矣。至归途黯瑟，惟有轻浪萍花与断魂杨柳耳。回想先生种种深情，应如锅台高揭。汉水西流，岂止桃花千尺也。但离别微茫，非若麻姑方平，则为刘阮重来耳。秋间之约，尚怀渺渺，所望于先生维持之矣。便羽即当续及。昔人相思字。每付之断鸿声里。弟于先生亦正如是，书次惘然。

    八

    枯桑海水，羁怀遇之，非先生指以翔步，则汉阳摇落之感，其何以免耶？商山之行，亦视先生为淹速尔。徒步得无烦屐乎？并闻。

    九

    惠眎新咏，正如雪峨天半。十日览之，未得波叶，况云琢玉，有不为邯郸之步者耶？落霞一题，当令片石被绣矣。拙作容更韵请政。

    十

    分袂之难，昔贤所愳。望中云树，皆足以摇居人之惨澹，点游者之苍凉欠。行省重臣，忽枉琼瑶之答，施之蓬户，亦以云泰。凡斯皆先生齿牙馀论，况邮筒相望，益见远怀耶?不既缕缕。



 柳如是尺牍 十一至二十

    十一

    良晤未几，离歌忽起；河梁澹黯，何以为怀。旧有卫玠之赢，近则裴楷之困。羁绪寒悰，惟以云天自慰。无论意之有及有不及，先生能寒谷而春溫之。岂特刘公一纸书，贤于十部从事而已。二扇草上，病中不工。书不述怀，临风怅结。

    十二

    高咏便如八琅之璈，弹于阆风。虽缑吹湘弦，何足并其灵骏。即当属和，书箑请政。落月屋梁，疑照颜色；闻笛之怀。想均之矣。来墨精妙，斋名双青。触绪无端，俟清塵以悉耳。

    十三

    鳞羽相次，而晤言遥阻，临风之怀，良不可任。齐云胜游，兼之逸侣；踦衅之思，形之有日。奈近赢薪忧，褰涉为惮。稍自挺动，必不忍蹇偃，以自外于霞客也。兹既负雅招，更悼索见。神爽遥驰，临书惘惘。

    十四

    褦襶宴坐，愈深赏音之怀，况以先生之高彻人伦水鉴。岁寒三过，何止访戴雪舟，可一日而不对冰壶，聆玉屑耶？昨以小疢，有虚雅寻。怏怏之馀兼之恧悚。尘中霞表，二者知有分矣。先生得无赏其言而察其意耶？一笑。

    十五

    云海之思，寄于一介；虽有幽氲，岂可达耶?燕居有怀，得无相念；屯越之意，不谋而会矣。长翁处旧作书箑，似乎荒忽。容耑赋长言，以志扬颂。何如？

    十六

    弘览前兹，立隽代起。若以渺末，则轮翮无当也。先生优之以峻上，期之于绵邀，得无逾质耶？鳞羽相望，足佩殷远。得片晷商山，复闻挥塵，则羁怀幸甚耳。

    十七

    寄繁思于鳞羽，斯已无聊，况旷日而闻问。何如感切耶？有怀光霁。无时去心；忽捧素节，恍若被面。日高咏下投。稠仪远饷，此岂渺末所敢当。辞笔所能颂也！流光甚驶，旅况转凄。恐悠悠此行，终浪游矣。先生相爱，何以命之？一逢岁始，即望清驺。除夕诗，当属和呈览，馀惟台照，不既。

    十八

    温序想清襟与和风相扇，可胜延跃。不意元旦呕血，遂尔岑岑。至今寒热日数十次。医者亦云，较旧沉重。恐濒死者无几。只增伤悼耳。所感温慰过情，邮筒西寄。铭刻之私，非言所申。嗟乎!知己之遇，古人所难。自愧渺末，仙以当此？倘芝眉得见，愁苦相劳，复何恨耶?荒迷之至，不知伦次。

    十九

    摇落旅怀，奄焉青序。所谓思发花前，人归雁后耳。远饷华灯，清辉如对。觉悬鱼之固，无以称施。奈何!知瞻晤在即，欣辨无任。幸勿爽期，临褚延切。

    二十

    一发尺素，一为沾襟，浑似对溫颜而道繁愫也。旅思其凄，归心转剧。相望盈盈，何繇披沥。如得片晷过存，一筹住留，则羁人幸甚。否则躬涉远叩，田奉清塵也。仓忽草复。



 柳如是尺牍 二十一至三十一

    廿一

    蜩燕之翔，枋榆而止，兼之荒散，体气未遒，方惧识者见嗤。乃尔椎誉溢量，得之意表，宁不自恧。至若高引百言，开人云雾，盘彝古异，钟吕洪荡，近代文人所难梦见。此岂渺末能承，词笔可叹也。缕缕之绪，俟对以悉。

    廿二

    雪至雨归，易別为惻。行旌所渺，劳心随之。见眎新咏，凄若繁弦，当勉和以政。毕兄诗叙，雁道人新篇，计初十侧可就。行期当如前约。临楮悒悒。

    廿三

    前接教后，日望车尘。知有应酬，良晤中阻。徙倚之思，日切而已。入春惘惘，至今辍岭。杰作高迈，达夫何足彷拂。览之神往。

    廿四

    云霄殷谊，褰涉忘劳。居有倒屣，行得顺流。安驱而至，坦履而返。萍叶所依，皆在光霁。特山烟江树，触望黯销。把袂之怀，渺焉天末巳。审春暮游屐遄还，故山猿鹤，梦寐迟之。如良晤难期，则当一羽脩候尔。廿四日出关。仓率附闻。嗣有缕缕，俟之续布，不既。

    廿五

    率尔出关，奄焉逾月。先生以无累之神，应触热之客，清淳之语，良非虚饰。而弟影杯弥固，风檄鲜功，乃至服饵清英，泳游宗极。只溢滞滛，靡闻恬遏。地有观机曹子，切劘以文。其人邺下轶才，江左罕俪，兼之叔宝神清之誉，彦辅理遣之谈。观涛之望，斯则一耳。承谕出处，备见恺切，特道广性峻，所志各偏。久以此事推纤郎，行自愧也。即其与云云，亦弟简雁门而右逢掖谐尚使然，先生何尤之深，言之数欤？至若某口语，斯又鄙流之恒，无足异者。董牛何似？居然双成耶?栖饮之暇，乐闻胜流。顾嵇公懒甚，无意一识南金。奈何!柴车过禾，旦夕迟之。伏枕荒谬，殊无铨次。

    廿六

    弟昨冒雨出山，早复冒雨下舟。昔人所谓欲将双屐，以了残缘，正弟之喻耳。明早当泊舟一日，俟车骑一过，即回烟棹矣。望之。

    廿七

    得读手札，便同阿闪[閦]国再见矣。但江令愁赋，与弟感怀之语，大都若天涯芳草，何繇与巴山之兩，一时倾倒也。许长史，亦止在先生数语间耳。望之!馀扼腕之事，病极．不能多述也。

    廿八

    弟之归故山也，本谓吹笛露桥，闻箫月榭。乃至锦瑟瑶笙，已作画檐蛛网。日望凄凉，徒兹绵丽。所以未及遵剡棹，而行踪已在六桥烟水间矣。已至湖湄，知先生尚滞故里。又以横山幽崎，下减赤城，遂怀尚平之意。不意甫入山后，缠绵夙疾，委顿至今。近闻先生已归，幸即垂视。山中最为丽瞩，除药炉禅榻之外，即松风桂渚。若觌良规，便为情景俱胜。读孔璋之檄，未可知也。伏枕草草，不悉。

    廿九

    弟抱疴禾城，已缠月纪。及归山閤，几至弥留。见遮须之尊，忘波旬之怖。不意太山有生肌之赐，贾鵩空颂劳之辞。今虽华鬘少除，而尼连未浴。邈邈之怀，未卜清迈。何期明河，又读鳞间耶？弟即日观涛广陵，聆音震泽。光生又以尚禽之事未毕。既不能晤之晚香，或当期之仙舫也。某公作用，亦人异赌墅风流矣。将来湖湄鳜鱼如丝，林叶正頳。具为延结，何可言喻。

    三十

    嗣旨遥阻，顿及萧晨。时依朔风，禹台黯结。弟小草以来，如飘丝雾，黍谷之月，遂蹑虞山。南宫主人，倒屣虬知；羊公谢傅，观兹非邈。彼闻先生与冯云将有意北行，相望良久。何谓一仲，尚渺溯洄？弟方耽游蜡屐，或至阁梅梁雪，彦会可怀。不尔，则春王伊迩，薄游在斯。当偕某翁便过通德，一景道风也。耑此脩候，不既。

    三十一

    尺素之至，共感相存。知虞山别后，已过夷门，延津之介，岂漫然耶？此翁气谊，诚如来教。重以盛心，引眎明恺。顾惭菲薄，何以自竭。惟有什袭斯言，与怀俱永耳。武夷之游，闻在旦夕，杂佩之义，于心阙然。当俟越橐云归，或相贺于虞山也。应答小言，已分嗤弃，何悟见赏通人，使之成帙。非先生意深，应不及此。特有远投，更须数本，得飞桨见眙为感!非渺诸惠，谢谢。四箑草完。不尽。

TXT小说天堂  http://www.xiaoshuotxt.com，最有文艺气息的文学网站，手机直接阅读下载请登陆http://m.xiaoshuotxt.com，所有TXT电子书手机免费下载阅读，我们提供给您的小说不求最多，但求最经典最完整